
<!doctype HTML public "-//W3C//DTD HTML 4.0 Frameset//EN">
<html>
<head>
<meta http-equiv="Content-Type" content="text/html; charset=windows-1252">
 <meta name="generator" content="Adobe RoboHelp 2015">
<title>Calcolo struttura</title>
<link rel="StyleSheet" href="../ModeSt.css" type="text/css">
</head>

<body>
<script type="text/javascript" src="../ehlpdhtm.js" language="JavaScript1.2"></script>

<h1>Calcolo struttura</h1>
<p>Al momento del lancio del calcolo FEM ModeSt riconosce la presenza degli 
 isolatori e automaticamente impostata come normativa di riferimento il 
 D.M. 17/01/18 e come tipo di calcolo l'analisi sismica dinamica. Non è 
 possibile effettuare altri tipi di analisi od utilizzare diverse normative. 
 La valutazione dei risultati viene sempre effettuata, a valle della combinazione 
 quadratica dei modi di vibrare, considerando come segno delle sollecitazioni, 
 spostamenti, ecc., il segno che ha la relativa componente nel modo principale 
 della direzione sismica in esame.</p>
<p>È importante sottolineare 
 che può essere eseguito il calcolo per un solo Stato Limite alla volta 
 (SLO, SLD, SLV, SLC), quindi al termine della progettazione degli isolatori, 
 i relativi controlli andranno effettuati ricalcolando la struttura (eventualmente 
 &quot;salvata con nome&quot;) e andando ad esaminare le diverse relazioni 
 di calcolo. Questo è dovuto principalmente anche al fatto che nel caso 
 degli isolatori a pendolo, la rigidezza dipende dallo spettro e quindi 
 dallo stato limite in esame.</p>
<p>Normalmente le verifiche agli spostamenti per la sovrastruttura vanno 
 eseguite allo SLD, le verifica di resistenza della sovrastruttura vanno 
 eseguite allo SLV, le verifiche degli isolatori con forze allo SLV e spostamenti 
 allo SLC. Quando si sceglie di effettuare un calcolo allo SLV ModeSt imposta 
 automaticamente le combinazioni di carico come di tipo non dissipativo, 
 di modo che poi tutte le verifiche degli elementi vengono effettuate in 
 campo sostanzialmente elastico come previsto da normativa.</p>
<p>Dopo aver scelto il tipo di isolatori che si intende adottare ed eventualmente 
 (se sono presenti gli archivi dei produttori), aver scelto quale archivio 
 utilizzare per la progettazione guidata, e dopo aver introdotto o confermato 
 gli altri dati necessari al calcolo, ModeSt esegue un'analisi preliminare 
 in cui determina il comportamento della struttura a base fissa calcolandone 
 i modi di vibrare e le sollecitazioni per carichi verticali in condizioni 
 statiche e sismiche. Come carichi verticali vengono adottati quelli della 
 prima combinazione di tipo Quasi Permanente (SLE Q) presente nella tabella 
 delle combinazioni. Quando gli isolatori sono stati definiti (si veda 
 <span style="font-weight: bold;"><a href="Definizione_isolatori_isolate.htm">Definizione 
 isolatori</a></span>) viene rieseguito il calcolo per valutare sforzi 
 e spostamenti ed infine vengono create in automatico delle condizioni 
 di carico elementari aggiuntive per considerare nella sovrastruttura e 
 nella sotto-struttura i seguenti effetti:</p>
<ul>
	<li class="p-Bullet1"><p class="Bullet1">Peso proprio degli isolatori 
	 (può essere nullo se gli isolatori sono solo teorici o se il dato 
	 relativo al peso non è presente negli archivi).</p></li>
	<li class="p-Bullet1"><p class="Bullet1">Momento aggiuntivo agente 
	 sulla sotto-struttura per l'eccentricità dei carichi verticali statici 
	 a seguito dello spostamento risultante nello stato limite in esame. 
	 Si noti che nel caso di isolatori a pendolo rovescio il momento è 
	 applicato alla sovrastruttura e nel caso di isolatori a doppia superficie 
	 di scorrimento il momento si ripartisce fra la sovra e la sotto-struttura.</p></li>
	<li class="p-Bullet1"><p class="Bullet1">Momento aggiuntivo per l'eccentricità 
	 dei carichi verticali sismici. Vale quanto detto per i carichi statici.</p></li>
	<li class="p-Bullet1"><p class="Bullet1">Forze taglianti aggiuntive 
	 (solo per isolatori a pendolo) per considerare l'effetto di incremento 
	 di rigidezza&#160;dato dallo spostamento dell'isolatore. Le forze 
	 taglianti sono applicate in parti uguali alla sovra e sotto-struttura 
	 e per ogni isolatore sono calcolate valutando l'incremento di rigidezza 
	 locale in funzione del carico sismico, del coefficiente di attrito 
	 (nominale o valutato in funzione del carico statico) e dello spostamento. 
	 La variazione di rigidezza e lo spostamento risultante dal calcolo 
	 sismico permettono di valutare la forza tagliante aggiuntiva.</p></li>
</ul>
<p>Definite queste azioni, viene eseguito il calcolo finale della struttura.</p>
</body>
</html>
