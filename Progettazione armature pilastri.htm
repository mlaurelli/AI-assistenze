
<!doctype HTML public "-//W3C//DTD HTML 4.0 Frameset//EN">
<html>
<head>
<meta http-equiv="Content-Type" content="text/html; charset=windows-1252">




 <meta name="generator" content="Adobe RoboHelp 2015">
<title>Progettazione armature pilastri</title>
<link rel="StyleSheet" href="../ModeSt.css" type="text/css">
</head>

<body>
<script type="text/javascript" src="../ehlpdhtm.js" language="JavaScript1.2"></script>

<h1>Introduzione</h1>
<p>È possibile progettare come pilastri, tenendo conto delle sollecitazioni 
 indotte dai momenti My e Mz, dai tagli Ty e Tz e dallo sforzo normale, 
 tutte le aste che siano verticali e che abbiano:</p>
<ul>
	<li class="p-Bullet1"><p class="Bullet1">numero diverso da zero;</p></li>
	<li class="p-Bullet1"><p class="Bullet1">sezione con membratura pilastro 
	 e verifica prevista c.a.</p></li>
</ul>
<p>Automaticamente è possibile progettare le armature e generare i disegni 
 esecutivi (sia delle pilastrate che delle tabelle pilastri) oppure determinare, 
 solo nel caso di calcolo con il metodo delle tensioni ammissibili, le 
 armature teoriche strettamente necessarie (a presso-tenso flessione retta).</p>
<p>È possibile schematizzare e far progettare come pilastri anche elementi 
 muro/elemento bidimensionale purché siano isolati, costituiti da un unico 
 elemento (in pianta) e che abbiamo come utilizzo &quot;Pilastro&quot;.</p>
<p>Per strutture progettate ai sensi del D.M. 17/01/18 in zona sismica, 
 ModeSt provvede automaticamente al calcolo secondo i criteri della gerarchia 
 delle resistenze. L'obiettivo che si prefigge questo metodo di progettazione 
 è quello di scongiurare l'instaurarsi dei meccanismi di rottura fragile 
 prima dei meccanismi di rottura duttili. La procedura di progetto provvede 
 quindi a calcolare le azioni per la progettazione a taglio (rottura fragile) 
 in funzione dei momenti resistenti alle estremità del pilastro con i necessari 
 coefficienti di sovraresistenza previsti dalla normativa per le strutture 
 in classe A o B, mentre i valori dei momenti agenti alle estremità del 
 pilastro vengono valutati in funzione dei momenti resistenti (calcolati 
 in assenza di sforzo normale) delle travi in esso concorrenti. A livello 
 di comportamento globale della struttura la normativa impone infatti che 
 i pilastri abbiano una congrua sovraresistenza rispetto alle travi, in 
 modo che le cerniere plastiche si formino in prima istanza alle estremità 
 delle travi, garantendo così un maggior effetto dissipativo.</p>
<p>Per ogni combinazione di condizione di carico elementare viene quindi 
 determinato un coefficiente di amplificazione delle sollecitazioni flettenti 
 nel pilastro. In base al segno del momento agente nel pilastro viene individuato 
 il corrispondente meccanismo di plasticizzazione nelle travi ed i relativi 
 momenti resistenti. Da considerazioni di equilibrio, considerando anche 
 il segno del pilastro sovrastante, è agevole valutare il coefficiente 
 amplificativo da adottare insieme ai coefficienti di sovraresistenza imposti 
 dalla normativa per garantire l'adeguato momento resistente nel pilastro. 
 Per alcune considerazioni ed opzioni attivabili per questa procedura, 
 si veda anche &quot;<span style="font-weight: bold;"><a href="Progettazione_in_gerarchia_delle_resistenze.htm">Progettazione 
 in gerarchia delle resistenze</a></span>&quot;.</p>
<p>Questa procedura richiede ovviamente che le travi vengano progettate 
 prima dei pilastri. ModeSt controlla che ciò sia stato fatto e segnala 
 anche tutte le situazioni in cui a seguito di modifiche nell'armature 
 delle travi, nei parametri di verifica, nelle sollecitazioni, ecc., l'armatura 
 dei pilastri debba essere riprogettata.</p>
<p>Per consentire la possibilità di eseguire analisi o valutazioni di comportamento 
 di strutture in cui l'azione sismica è sostenuta solo da alcuni elementi, 
 mentre ad altri è richiesta solo una sufficiente duttilità, è possibile 
 disabilitare sia il <a href="CriPil.htm#Trascura_gerarchia">progetto in 
 gerarchia delle resistenze</a>, sia la <a href="CriPil.htm#Elemento_secondario">verifica 
 per le combinazioni di carico sismiche</a>. Vengono in ogni caso adottate 
 le limitazioni e prescrizioni di normativa relative alle zone sismiche. 
 Si segnala che comunque non vengono attualmente effettuate da ModeSt verifiche 
 sulla duttilità delle sezioni.</p>
<p style="margin-bottom: 0;">ModeSt crea e mantiene aggiornata la relazione 
 di calcolo ed il computo delle armature e se richiesto anche la distinta 
 dei ferri.</p>
</body>
</html>
