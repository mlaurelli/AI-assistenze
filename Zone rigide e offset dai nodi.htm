
<!doctype HTML public "-//W3C//DTD HTML 4.0 Frameset//EN">
<html>
<head>
<meta http-equiv="Content-Type" content="text/html; charset=windows-1252">




 <meta name="generator" content="Adobe RoboHelp 2015">
<title>Zone rigide e offset dai nodi</title>
<link rel="StyleSheet" href="../ModeSt.css" type="text/css">
<style title="hcp" type="text/css">
<!--
span.hcp1 { font-weight:bold; }
-->
</style>
</head>

<body>
<script type="text/javascript" src="../ehlpdhtm.js" language="JavaScript1.2"></script>

<h1>Zone rigide e offset dai nodi</h1>
<p>Durante la fase di calcolo e attraverso i parametri aggiuntivi delle 
 aste è possibile specificare il calcolo considerando infinitamente rigide 
 le zone di interconnessione trave-pilastro e considerando il disassamento 
 dell'asse baricentrico dell'asta rispetto ai nodi.</p>
<p>La lunghezza delle zone rigide viene calcolata automaticamente in funzione 
 del filo fisso degli elementi strutturali e delle reciproche posizioni. 
 Per i pilastri viene considerata infinitamente rigida una parte corrispondente 
 alla minore delle altezze delle travi che vi concorrono, mentre per le 
 travi viene considerata la minore delle larghezze dei pilastri. Le aste 
 che non hanno tipologia trave o pilastro vengono calcolate senza zone 
 rigide. Tale calcolo viene effettuato per tutti i tipi di sezione escluso 
 le sezioni qualunque ad inerzia assegnata.</p>
<p>Quando per un'asta viene selezionato il calcolo con zone rigide i risultati 
 in termini di sollecitazioni vengono forniti non più sul nodo, ma alle 
 estremità delle zone rigide e quindi ovviamente l'equilibrio sul nodo 
 sembra non essere rispettato. Ad esempio la somma dei momenti non risulta 
 essere pari a zero in quanto occorre considerare il momento dovuto al 
 taglio (che è applicato ad una certa distanza dal nodo) e l'effetto del 
 carico sulla parte di asta considerata infinitamente rigida.</p>
<p>I vari solutori adottano metodologie differenti per la schematizzazione 
 di queste zone infinitamente rigide: Xfinest prevede in linea più generale 
 degli offset di posizionamento fra il nodo ed il vero asse baricentrico 
 dell'asta. Vengono quindi passati al solutore gli offset in direzione 
 X locale dell'asta corrispondenti alle zone rigide calcolate. In questo 
 caso, poiché i solutori considerano il carico sull'asta agente sulla sola 
 parte flessibile, ModeSt può se richiesto recuperare i carichi che andrebbero 
 perduti creando delle azioni concentrate sui nodi. Si veda anche <a href="Opzioni%20generali.htm#Recupero_carichi_zone_rigide"><span class="hcp1">Recupero carichi zone rigide</span></a>.</p>
<p>Anche l'offset di posizionamento dai nodi viene calcolato solo per aste 
 con tipologia trave o pilastro, mentre l'offset di posizionamento dei 
 muri e degli elementi bidimensionali non viene mai considerato.</p>
<p>Utilizzare quindi con cautela questo tipo di calcolo per aste che incidono 
 su elementi bidimensionali o muri. Possono infatti nascere su questi elementi 
 momenti flettenti non realmente presenti causati dall'eccentricità dei 
 pilastri soprastanti. Nel caso di elementi membranali questo può dar luogo 
 anche a fenomeni di labilità locale.</p>
<p>Analogamente le reazioni vincolari o le azioni trasmesse ad una platea 
 di fondazione da un pilastro con offset rigido dal nodo possono essere 
 caratterizzate da valori completamente falsati dalla presenza dell'offset.</p>
<p style="margin-bottom: 0;"><span class="hcp1">Argomenti 
 correlati:</span> <span style="font-weight: bold; text-decoration: none; "><a 
	 href="Aste%20-%20connessione%20e%20posizione.htm">Aste - connessione e posizione</a></span></p>
</body>
</html>
