
<!doctype HTML public "-//W3C//DTD HTML 4.0 Frameset//EN">
<html>
<head>
<meta http-equiv="Content-Type" content="text/html; charset=windows-1252">
 <meta name="generator" content="Adobe RoboHelp 2015">
<title>Suggerimenti per la modellazione della struttura</title>
<link rel="StyleSheet" href="../ModeSt.css" type="text/css">
<style title="hcp" type="text/css">
<!--
p.hcp1 { font-size:10pt; }
span.hcp2 { font-weight:bold; }
img.hcp3 { border:Solid 1px #808080;
border-width:1px;
border-style:solid; }
span.hcp4 { font-style:italic; }
-->
</style>
</head>

<body>
<script type="text/javascript" src="../ehlpdhtm.js" language="JavaScript1.2"></script>

<h1>Suggerimenti per la modellazione della struttura</h1>
<p class="hcp1">La prima cosa da tener presente è che l'analisi 
 pushover è un'analisi sismica statica e come tale richiede una semplificazione 
 della struttura. È quindi del tutto inutile perdere tempo a modellare 
 dettagli come balconi, tetti particolarmente articolati, interpiani con 
 minimi dislivelli, ecc. Tutti gli studi fino ad oggi effettuati sono al 
 90% riferiti a telai piani o comunque a strutture riconducibili all'assemblaggio 
 di telai. Tale deve essere lo spirito con cui viene effettuato il modello. 
 Mai come in questo caso l'ingegnere è chiamato non a &quot;<i>disegnare</i>&quot; 
 il modello all'interno di un programma di calcolo, ma a compiere scelte 
 ben precise su come cogliere il comportamento della struttura.</p>
<p class="hcp1">Quindi niente balconi (utilizzare carichi lineari 
 eventualmente approssimati) e molto spesso niente tetti, simulati con 
 carichi equivalenti. Infatti quello che influenza molto il calcolo è la 
 situazione di carico iniziale e la resistenza degli elementi.</p>
<p class="hcp1">Facciamo osservare che nessun solutore ad oggi 
 gestisce elementi bidimensionali, quindi eventuali pareti sia isolate 
 che raggruppate in nuclei scale o ascensore devono essere definite usando 
 elementi asta. Utilizzando aste infinitamente rigide sarà poi possibile 
 simulare la collaborazione reciproca fra tali elementi e le interazioni 
 con eventuali aste che vi convergono. Si tenga presente che tali aste 
 (ovviamente con sezione di notevoli dimensioni) possono richiedere un 
 aggiustamento a livello di criteri di progetto per quanto riguarda il 
 numero di fibre in cui suddividerle. I default, generalmente sufficienti 
 per sezioni ordinarie, potrebbero essere troppo bassi.</p>
<p>Nel nostro video tutorial, apribile dal menu dell'applicazione <span class="hcp2"><img src="../Icone/modest32.png" alt="" border="1" class="hcp3"></span> selezionando 
 <span class="hcp2">Aiuto</span> <span class="hcp4"><img src="../Icone/32/main_aiuto32.png" alt="" border="1" class="hcp3"></span> e poi 
 <span class="hcp2">Video di apprendimento</span> <span class="hcp4"><img src="../Icone/32/main_aiuto_videoapp32.png" alt="" border="1" class="hcp3"></span>, in 
 cui si trasforma una struttura &quot;<span class="hcp4">standard</span>&quot; 
 in una struttura &quot;<span class="hcp4">da pushover</span>&quot;, 
 viene illustrato un esempio di tale schematizzazione.</p>
<p class="hcp1">La struttura deve essere incastrata al piede, 
 la presenza di fondazioni su suolo elastico, con i relativi moti rigidi 
 della struttura, falserebbe completamente gli spostamenti dei nodi, derivanti 
 non dalla deformazione elastica e/o plastica, ma anche da cedimenti che 
 non interessano per lo studio del comportamento sismico dell'edificio. 
 In quest'ottica le strutture con elementi di scantinato possono tranquillamente 
 essere modellate come incastrate alla sommità di queste ultime. Si consiglia 
 inoltre di posizionare nel baricentro gli elementi. Non è importante in 
 questo caso infatti ottenere delle carpenterie di piano o dei disegni 
 aderenti alla realtà, ma cogliere al meglio il modello &quot;matematico&quot; 
 senza introdurre elementi di disturbo.</p>
<p class="hcp1">Negli edifici le scale sono inoltre un punto 
 critico in quanto forniscono spesso un elemento di controvento all'edificio, 
 di difficile schematizzazione e dal comportamento, oltre che invasivo, 
 anche di difficile comprensione. Anche in questo caso sta all'ingegnere 
 decidere se trascurarle completamente (in quanto la loro presenza aiuta 
 la resistenza dell'edificio e quindi il trascurarle è a vantaggio di sicurezza) 
 o se cercare in qualche modo di simularne la presenza (potrebbero introdurre 
 rotture fragili sui pilastri a livello di interpiano e quindi essere a 
 svantaggio di sicurezza da un lato, o dall'altro contribuire a rendere 
 più resistente una struttura che in loro assenza non ha una adeguata capacità). 
 Mai come nel caso dell'&quot;<i>effetto scale</i>&quot; la struttura necessita 
 di essere &quot;<i>studiata</i>&quot; e non semplicemente &quot;<i>calcolata</i>&quot;. 
 In seguito esporremo alcuni suggerimenti per effettuare tali studi.</p>
<p class="hcp1">Terminata la modellazione come di consueto 
 occorre effettuare una <b><span style="color: #0000ff;"><a href="Numerazione_automatica_e_manuale.htm">numerazione 
 automatica</a></span></b> dei nodi, delle aste e degli elementi bidimensionali 
 per avere una buona numerazione.</p>
<p class="hcp1">Una volta definito secondo questa filosofia 
 il modello, sarà utile effettuare una analisi statica lineare per controllare 
 che il modello &quot;giri&quot; e che non si siano dimenticati vincoli 
 o altre cose importanti dal punto di vista della modellazione. Effettuate 
 dopo anche una analisi modale per capire se il modello è abbastanza &quot;regolare&quot; 
 ed adatto ad una analisi di tipo pushover. È importante che i primi tre 
 modi siano ben disaccoppiati: X, Y e torcente (non necessariamente in 
 quest'ordine). Se le masse in direzione X (o Y) non sono quasi del tutto 
 movimentate in un unico modo sicuramente ci troviamo davanti ad una struttura 
 che ci darà problemi nell'analisi pushover o per la quale l'analisi non 
 è applicabile (per il c.a. la normativa prevede in genere che il metodo 
 è applicabile se &quot;<i>il modo di vibrare fondamentale nella direzione 
 considerata ha una partecipazione di massa non inferiore al 75%</i>&quot; 
 Si può ovviare a tale limitazione &quot;<i>se il periodo fondamentale 
 della struttura è superiore a TC</i>&quot;, ma ciò raramente avviene per 
 strutture con modi fondamentali fortemente accoppiati).</p>
</body>
</html>
