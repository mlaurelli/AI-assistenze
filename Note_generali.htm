
<!doctype HTML public "-//W3C//DTD HTML 4.0 Frameset//EN">
<html>
<head>
<meta http-equiv="Content-Type" content="text/html; charset=windows-1252">
 <meta name="generator" content="Adobe RoboHelp 2015">
<title>Note generali</title>
<link rel="StyleSheet" href="../ModeSt.css" type="text/css">
</head>
<body>
<script type="text/javascript" src="../ehlpdhtm.js" language="JavaScript1.2"></script>

<h1>Note generali</h1>
<h2 class="Titolo5">Elementi portanti e cordoli di fondazione</h2>
<p>Gli elementi portanti di una fondazione sono rappresentati da travi, platee, plinti o pali vincolati su suolo elastico (o anche con incastro nodale per plinti e pali) ai quali viene affidata la capacità portante dei carichi trasmessi dalla struttura in elevazione. Viceversa un cordolo è un elemento di collegamento fra elementi portanti della fondazione, ad esso non è affidata alcuna capacità portante diretta e quindi non deve essere vincolato come su suolo elastico.</p>
<p>Seppure capacità portante e cedimenti risultino valutati, in particolar modo per le fondazioni superficiali, attraverso relazioni fra loro disgiunte, l'applicazione di in vincolo elastico, rappresentativo dei cedimenti, ad un elemento di fondazione, ne indica la caratteristica di elemento portante. È pertanto possibile calcolare la capacità portante di travi e platee solo se agli elementi che le compongono è associato un vincolo che permette le valutazioni dei carichi di progetto, quindi di suolo elastico. Allo stesso modo associare un vincolo di suolo elastico ad un cordolo vuol dire affidare ad esso capacità portanti e di limitazione dei cedimenti che nella presunta ipotesi di progetto non ha.</p>
<h2 class="Titolo5">Commenti al metodo utilizzato per la valutazione delle sollecitazioni di progetto</h2>
<p>La valutazione delle sollecitazioni di progetto basata sull'integrazione di forze e pressioni vincolari permette di tenere in conto dell'influenza offerta, in termini di incremento di rigidezza, da tutti gli elementi strutturali, portanti o meno, incidenti sulla singola componente della fondazione da analizzare. Ad esempio: i momenti di progetto rispetto all'asse di una singola travata componente un reticolo di travi di fondazione, calcolati in base alla rotazione dell'asse stesso, diminuiscono con l'incremento della rigidezza flessionale delle travi ad essa ortogonali; allo stesso modo le reazioni vincolari alla base del calcolo di sforzi normali e momenti su plinti, travi e platee sono influenzati della presenza di eventuali altri elementi di fondazione congruenti a quello in oggetto.</p>
<h2 class="Titolo5">Condizioni vincolari per carichi statici e sismici</h2>
<p>Le condizioni vincolari valutate in funzione della stratigrafia hanno lo scopo di modellare la rigidezza offerta dal complesso terreno-fondazione nell'ipotesi di un'analisi elastica lineare. Le relazioni alla base del calcolo che permette di valutare le costanti elastiche fanno implicito riferimento a condizioni deformative nel terreno indotte da carichi applicati staticamente.</p>
<p>I vincoli così applicati permettono quindi di modellare l'interazione terreno-fondazione-struttura in campo elastico lineare per carichi di tipo statico. Tale modellazione consente, oltre la valutazione dei cedimenti totali di ogni singola parte della fondazione, la rappresentazione degli effetti sulla struttura causati dai cedimenti differenziali.</p>
<p>Per le analisi con carichi di tipo sismico decadono le ipotesi alla base delle valutazioni delle costanti elastiche in fondazione, la risposta elastica del terreno può considerarsi più rigida rispetto a quella per carichi statici. Si ritiene comunque una buona approssimazione considerare incastrate le fondazioni per analisi sismiche. Per questo motivo è stato reso possibile il calcolo con differenti condizioni di vincolo in funzione del tipo di carico applicato, statico o sismico.</p>
<p>Modellando una struttura con vincoli elastici in fondazione ed indicando di considerare le fondazioni incastrate in analisi sismiche si ha la possibilità di modellare gli effetti, sulla sovrastruttura, sia dei cedimenti differenziali per le azioni statiche delle combinazioni di carico sismiche, che dei cedimenti nulli (struttura incastrata) per le azioni sismiche delle medesime combinazioni.</p>
</body>
</html>
