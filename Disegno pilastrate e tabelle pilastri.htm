
<!doctype HTML public "-//W3C//DTD HTML 4.0 Frameset//EN">
<html>
<head>
<meta http-equiv="Content-Type" content="text/html; charset=windows-1252">




 <meta name="generator" content="Adobe RoboHelp 2015">
<title>Disegno pilastrate e tabelle pilastri</title>
<link rel="StyleSheet" href="../ModeSt.css" type="text/css">
</head>
<body>
<script type="text/javascript" src="../ehlpdhtm.js" language="JavaScript1.2"></script>

<h1>Disegno pilastrate e tabelle pilastri</h1>
<p>ModeSt su richiesta crea oltre al disegno delle pilastrate anche il disegno delle tabelle pilastri, organizzabili in diversi modi, ma comunque correlate alla definizione degli impalcati presenti nella struttura e che in taluni casi può essere condizionata da esigenze di calcolo.</p>
<p>Si consiglia quindi, prima di progettare l'armatura, di eseguire una definizione ed una assegnazione degli impalcati che individui esattamente i piani che si intendono considerare nella tabella pilastri. In questo modo si evitano tabelle in cui l'organizzazione per piani non è corrispondente alla realtà come può accadere ad esempio se i pianerottoli delle scale sono stati schematizzati con impalcati intermedi. In tal caso sarà bene ridefinire gli impalcati ed assegnare impalcato 0 ai nodi che individuano i pianerottoli ed i corretti impalcati ai vari piani in modo da non avere un disegno in cui quasi tutti i pilastri saltano i piani definiti dai pianerottoli lasciando vuote le relative righe della tabella pilastri, mentre solo i pilastri dei pianerottoli interessano tutti i piani e quindi tutte le righe.</p>
<p style="margin-bottom: 0;">Inoltre, poiché il disegno e la quotatura delle sezioni dei pilastri (a parte il caso dei pilastri rettangolari in cui ModeSt effettua delle ottimizzazioni) viene effettuato nel sistema di riferimento locale della sezione e poi ruotato per riportarlo nell'effettiva posizione in pianta, è bene evitare se possibile l'introduzione nella struttura di pilastri ruotati di angoli superiori a 90° o inferiori a -90° in quanto in questi casi la lettura delle quotature può risultare di difficile interpretazione.</p>
</body>
</html>
