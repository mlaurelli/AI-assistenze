
<!doctype HTML public "-//W3C//DTD HTML 4.0 Frameset//EN">
<html>
<head>
<meta http-equiv="Content-Type" content="text/html; charset=windows-1252">




 <meta name="generator" content="Adobe RoboHelp 2015">
<title>Schematizzazione muri</title>
<link rel="StyleSheet" href="../ModeSt.css" type="text/css">
<style title="hcp" type="text/css">
<!--
span.hcp1 { font-weight:bold; }
img.hcp2 { margin-top:0px;
margin-bottom:0px;
margin-left:0px;
margin-right:0px; }
-->
</style>
</head>

<body>
<script type="text/javascript" src="../ehlpdhtm.js" language="JavaScript1.2"></script>

<h1>Schematizzazione muri</h1>
<p>I muri, durante il trasferimento dei dati al solutore, vengono schematizzati 
 mediante un reticolo di aste così composto:</p>
<ul>
	<li class="p-Bullet1"><p class="Bullet1">due ritti ai lati del muro 
	 non resistenti a sforzo normale e vincolati a cerniera nel piano del 
	 muro. Nel piano ortogonale al muro i ritti sono vincolati a incastro 
	 se è stato richiesto di considerare il muro resistente anche a flessione 
	 trasversale, a cerniera altrimenti;</p></li>
	<li class="p-Bullet1"><p class="Bullet1">due aste con area e rigidezza 
	 pari alla sezione di mezzo muro (praticamente quasi infinitamente 
	 rigide) in testa e al piede del muro che sostituiscono le aste create 
	 automaticamente. Eventuali sezioni che fossero state assegnate a quest'ultime 
	 vengono quindi trascurate in fase di calcolo, ma viene considerata 
	 la larghezza della trave di piede su suolo elastico per calcolare 
	 il corretto valore di costante di sottofondo. In queste aste non saranno 
	 comunque mai presenti sollecitazioni;</p></li>
	<li class="p-Bullet1"><p class="Bullet1">un ritto centrale vincolato 
	 ad incastro nel piano del muro ed a cerniera in senso trasversale 
	 (Y locale).</p></li>
</ul>
<p>Le caratteristiche delle sezioni dei ritti laterali e del ritto centrale 
 sono le seguenti:</p>
<p class="Normal3"><span class="hcp1">Rigidezza nel piano 
 del muro</span>: è data esclusivamente dalla rigidezza del ritto centrale, 
 che quindi ha le stesse caratteristiche statiche (area, area a taglio 
 e momento d'inerzia) del muro.</p>
<p class="Normal3"><span class="hcp1">Rigidezza trasversale 
 (se richiesta)</span>: per quanto riguarda la rigidezza in direzione Y 
 (ortogonale al piano del muro), si considerano i ritti laterali pari a 
 &quot;pilastri&quot; che hanno nel piano di inflessione una dimensione 
 pari allo spessore del muro e nell'altro senso una dimensione che è funzione 
 della lunghezza del muro:</p>
<ul>
	<li class="p-Bullet1"><p class="Bullet1">larghezza pari a 5 volte lo 
	 spessore del muro se la lunghezza è superiore a 10 volte lo spessore. 
	 In questo caso si considerano le aste di testa e di piede del muro 
	 non torsiorigide e quindi i due estremi del muro non collaborano fra 
	 di loro (muro lungo);</p></li>
	<li class="p-Bullet1"><p class="Bullet1">metà della lunghezza del muro 
	 in caso contrario. In questo caso le aste di testa e di piede si considerano 
	 anche torsiorigide e quindi i due estremi del muro collaborano fra 
	 di loro (muro corto).</p></li>
</ul>
<p>Questa schematizzazione offre il vantaggio di prestarsi bene alla schematizzazione 
 di &quot;pilastroni&quot; in cui ad esempio le travi poggiano alternativamente 
 da una parte e dall'altra del pilastro ed altrettanto bene per la schematizzazione 
 di pareti di taglio (nel qual caso volendo si può prescindere dalla resistenza 
 a flessione laterale) nonché di pareti di perimetro (muri seminterrato) 
 su cui appoggiano travi e pilastri, purché si accetti di trascurare l'eventuale 
 spinta del terreno.</p>
<p>Una volta calcolate le sollecitazioni nelle aste che compongono il muro, 
 gli sforzi nel muro vengono desunti nel seguente modo:</p>
<ul>
	<li class="p-Bullet1"><p class="Bullet1"><span class="hcp1">Sforzo 
	 normale agli estremi</span>: è dato dalla metà dello sforzo normale 
	 nel ritto centrale più il momento flettente nel ritto centrale diviso 
	 per la lunghezza del muro (coppia equivalente).</p></li>
	<li class="p-Bullet1"><p class="Bullet1"><span class="hcp1">Taglio 
	 Tx distribuito</span>: è dato dal taglio nel ritto centrale diviso 
	 per la lunghezza del muro.</p></li>
	<li class="p-Bullet1"><p class="Bullet1"><span class="hcp1">Momento 
	 torcente complessivo Mz</span>: è dato dalla coppia formata dai tagli 
	 Ty nei ritti laterali.</p></li>
	<li class="p-Bullet1"><p class="Bullet1"><span class="hcp1">Momento 
	 flettente Mx agli estremi</span>: coincide con il momento flettente 
	 nei ritti laterali.</p></li>
	<li class="p-Bullet1"><p class="Bullet1"><span class="hcp1">Taglio 
	 Ty agli estremi</span>: coincide con il taglio Ty dei ritti laterali.</p></li>
</ul>
<p>Note:</p>
<ul>
	<li class="p-Bullet1"><p class="Bullet1">qualora ModeSt trovi degli 
	 elementi verticali (pilastri) ai lati del muro, questi elementi vengono 
	 considerati presenti a tutti gli effetti e quindi in quel punto la 
	 rigidezza a flessione sia trasversale che longitudinale sarà incrementata 
	 dalla rigidezza del pilastro che prenderà una quota parte del carico 
	 e delle sollecitazioni. Ovviamente la congruenza fra gli spostamenti 
	 del muro e del pilastro è rispettata solo in testa ed al piede e quindi 
	 il calcolo non riflette il reale comportamento di un pannello nervato, 
	 ma comunque vi si avvicina;</p></li>
	<li class="p-Bullet1"><p class="Bullet1">il peso proprio del muro viene 
	 assegnato al ritto centrale come carico uniformemente distribuito 
	 lungo l'asse X locale;</p></li>
	<li class="p-Bullet1"><p class="Bullet1">si fa presente che schematizzare 
	 un muro suddividendolo in più parti, anche se spesso è necessario 
	 per consentire l'appoggio di travi e pilastri, comporta una maggiore 
	 deformabilità del muro stesso per sforzi orizzontali. La deformazione 
	 orizzontale di un muro di lunghezza L sottoposto ad una forza orizzontale 
	 T è infatti:</p></li>
</ul>
<p class="Normal2" style="text-align: center;"><img src="mureq1.jpg" alt="" width="117" height="54" border="0" class="hcp2"></p>
<p class="IndentBullet1" style="margin-left: 36.0pt;">spezzando il pannello 
 in più parti il secondo termine resta costante, mentre il primo termine 
 aumenta. Per muri molto lunghi (ad esempio muri di perimetro al seminterrato 
 di un edificio), in cui il secondo termine è preponderante rispetto al 
 primo, l'errore commesso è modesto, mentre aumenta molto e può diventare 
 significativo per muri molto corti (ad esempio pilastroni schematizzati 
 con due muri anziché uno solo).</p>
<p class="IndentBullet1" style="margin-left: 36.0pt;">A titolo indicativo 
 si può considerare che per un muro di lunghezza L ed altezza H, diviso 
 in n parti uguali, poiché normalmente il rapporto E/G vale circa 2.3, 
 la deformazione orizzontale aumenta di un fattore pari a:</p>
<p class="IndentBullet1" style="margin-left: 36.0pt; text-align: center;"><img src="mureq2.jpg" alt="" width="91" height="89" border="0" class="hcp2"></p>
<p style="margin-bottom: 0;"><span class="hcp1">Argomenti 
 correlati:</span> <span style="font-weight: bold; text-decoration: none; "><a 
	 href="Differenza%20fra%20muri%20ed%20elementi%20bidimensionali.htm">Differenza 
 fra muri ed elementi bidimensionali</a></span></p>
</body>
</html>
