
<!doctype HTML public "-//W3C//DTD HTML 4.0 Frameset//EN">
<html>
<head>
<meta http-equiv="Content-Type" content="text/html; charset=windows-1252">
 <meta name="generator" content="Adobe RoboHelp 2015">
<title>Vincoli valutati in funzione della stratigrafia</title>
<link rel="StyleSheet" href="../ModeSt.css" type="text/css">
</head>

<body>
<script type="text/javascript" src="../ehlpdhtm.js" language="JavaScript1.2"></script>

<h1>Vincoli valutati in funzione della stratigrafia</h1>
<p>È possibile definire in modo automatico le condizioni vincolari della 
 struttura in funzione della stratigrafia e della geometria delle fondazioni.</p>
<p>Le condizioni vincolari vengono assegnate alla struttura attraverso 
 attributi vincolari rappresentativi dell'interazione fra struttura di 
 fondazione e terreno. Tali attributi vengono associati ai rispettivi elementi 
 del modello: per plinti e pali nella <a href="../Manuale/Vincoli_nodi.htm">definizione 
 del vincolo nodale</a>; per le aste nella <a href="../Manuale/Vincoli_aste.htm">definizione 
 del vincolo asta</a>; per gli elementi bidimensionali nella <a href="../Manuale/Tipi_muri_bidimensionali.htm">definizione 
 del tipo di muro/elemento bidimensionale</a>.</p>
<p>L'impostazione: valutato in funzione della stratigrafia, permette di 
 valutare automaticamente le costanti elastiche degli attributi vincolari 
 in funzione della stratigrafia di riferimento definita nel modello ed 
 in funzione della geometria dell'elemento di fondazione a cui vengono 
 associati. La costante di sottofondo è calcolabile per gli elementi di 
 fondazioni con numero diverso da zero.</p>
<h2 class="Titolo5">Plinti/pali</h2>
<p>Per i plinti superficiali le costanti elastiche (EZ, ERX, ERY) vengono 
 calcolate, analogamente al vincolo pseudo-plinto, dalla costante di sottofondo 
 (Kt). In questo caso tale costante viene definita automaticamente in base 
 al metodo scelto per il calcolo dei cedimenti delle fondazioni superficiali.</p>
<p>Per i pali ed i plinti su pali le costanti elastiche (EX, EY, EZ, ERX, 
 ERY) vengono calcolate automaticamente in base ai risultati di analisi 
 elastiche del singolo palo o dei singoli pali che compongono il plinto. 
 Il calcolo viene effettuato ipotizzando che il terreno resti sempre in 
 campo elastico e trascurando la resistenza della punta. Occorre quindi 
 che la stratigrafia possa fornire un contributo per attrito laterale e 
 che tale contributo non sia stato disattivato nei criteri di progetto. 
 Le costanti elastiche equivalenti per pali e plinti su pali vengono calcolate 
 applicando dei carichi unitari e valutando spostamenti e rotazioni della 
 testa del plinto. Nel caso dei plinti su più pali la rotazione viene valutata 
 considerando la differenza di spostamento verticale dei pali rispetto 
 al centro del plinto. Se nella definizione del plinto è stato indicato 
 di considerare bloccata la rotazione della testa, la rotazione totale 
 del plinto non cambia. Il blocco della rotazione in testa influenza però 
 il calcolo degli spostamenti orizzontali e quindi le relative costanti 
 elastiche. Nel caso del palo singolo (o dei plinti su 2 soli pali nel 
 verso ortogonale all'asse lungo), la rotazione viene valutata considerando 
 la rotazione della testa del palo. Il calcolo non è quindi effettuabile 
 se nella definizione del plinto/palo è stato indicato di considerare bloccata 
 la rotazione della testa.</p>
<p>In ogni caso le costanti elastiche valutate automaticamente dipendono 
 dalla geometria degli elementi di fondazione, pertanto il vincolo nodale 
 valutato in funzione della stratigrafia, a differenza del vincolo pseudo-plinto, 
 dipende dalla presenza di plinti incidenti sul nodo.</p>
<p>Per ogni singolo vincolo nodale valutato in funzione della stratigrafia 
 è possibile indicare quali componenti sono ipotizzate bloccate, libere 
 o con elasticità calcolata automaticamente.</p>
<p>Per i plinti superficiali è possibile definire il vincolo elastico per 
 spostamenti e rotazioni rispetto all'asse verticale del sistema di riferimento 
 globale, in più, per i pali e plinti su pali, è possibile calcolare un 
 grado di vincolo elastico anche per gli spostamenti orizzontali.</p>
<h2 class="Titolo5">Travi di fondazione</h2>
<p>Per le travi di fondazione, la costante di sottofondo valutata in funzione 
 della stratigrafia viene definita automaticamente in base al metodo scelto 
 per il calcolo dei cedimenti delle fondazioni superficiali. La geometria 
 dell'impronta di contatto fra fondazione e terreno è rappresentata per 
 ogni singola travata (cioè per ogni insieme di aste contigue ed allineate 
 univocamente accomunate da medesima sezione e numero asta) dalla base 
 della sezione e dalla lunghezza totale della travata stessa.</p>
<h2 class="Titolo5">Platee di fondazione</h2>
<p>Per le platee di fondazione, la costante di sottofondo valutata in funzione 
 della stratigrafia viene definita automaticamente in base al metodo scelto 
 per il calcolo dei cedimenti delle fondazioni superficiali. La geometria 
 dell'impronta di contatto fra fondazione e terreno è rappresentata per 
 ogni singola platea (cioè per ogni insieme di elementi bidimensionali 
 contigui e complanari in un piano orizzontale, univocamente accomunati 
 da medesimo tipo e numero di bidimensionale) dalla forma rettangolare 
 equivalente calcolata dall'area totale dell'impronta, dalla direzione 
 degli assi principali d'inerzia e dal rapporto fra le dimensioni pari 
 al rapporto fra i raggi d'inerzia. L'impronta di verifica risulta quindi 
 più compatta dell'impronta reale e quindi si ritiene che la verifica risulti 
 a favore di sicurezza.</p>
</body>
</html>
