
<!doctype HTML public "-//W3C//DTD HTML 4.0 Frameset//EN">
<html>
<head>
<meta http-equiv="Content-Type" content="text/html; charset=windows-1252">




 <meta name="generator" content="Adobe RoboHelp 2015">
<title>Presentazione</title>
<link rel="StyleSheet" href="../ModeSt.css" type="text/css">
</head>

<body>
<script type="text/javascript" src="../ehlpdhtm.js" language="JavaScript1.2"></script>

<h1>Presentazione</h1>
<p>Con ModeSt si possono modellare in grafica interattiva tramite tastiera 
 o mouse strutture spaziali o piane costituite da elementi monodimensionali 
 e bidimensionali quali travi, pilastri, setti, solette, reticoli di fondazione, 
 platee, plinti/pali, pareti contro terra, nuclei irrigidenti, strutture 
 reticolari, serbatoi, cupole e altre strutture meno comuni realizzate 
 anche con materiali diversi.</p>
<p>Le strutture possono avere nodi con qualsiasi tipo di vincolo esterno 
 (anche elastico), aste con eventuali svincolamenti d'estremità completamente 
 definibili, aste su suolo elastico, elementi bidimensionali (a tre o a 
 quattro nodi) membranali, flessionali o su suolo elastico. Elementi bidimensionali 
 semplici come pareti verticali o muri di scantinato possono anche essere 
 schematizzati automaticamente come un reticolo equivalente di aste.</p>
<p>Le strutture di fondazione (anche a quote diverse) possono essere costituite 
 da graticci di travi e/o da platee di fondazione e/o da plinti diretti 
 o su pali con o senza bicchiere.</p>
<p>Per l'inserimento dei dati geometrici della struttura è possibile utilizzare 
 come lucido di costruzione il progetto architettonico, partendo dal formato 
 DXF/DWG, sia bidimensionale che tridimensionale.</p>
<p>È possibile assegnare alle aste in c.a. sezioni di forma qualunque (anche 
 cave) ed alle aste in acciaio profili normalizzati singoli e doppi disposti 
 e accoppiati in vari modi.</p>
<p>Vengono calcolati automaticamente i carichi dovuti al peso proprio degli 
 elementi strutturali e i carichi sulle travi dovuti alle tamponature e 
 ai solai di qualunque forma e direzione di orditura (anche a sbalzo).</p>
<p>È possibile trattare, oltre ai tipi di carico più comuni (uniformemente 
 distribuiti, trapezoidali, parziali, concentrati, ecc.), anche le variazioni 
 termiche uniformi e a farfalla e le pressioni idrostatiche sugli elementi 
 bidimensionali (dovute ad esempio alla spinta della terra).</p>
<p>È possibile modellare il sottosuolo attraverso la definizione dei parametri 
 geotecnici caratteristici utili al calcolo degli elementi di fondazione, 
 a tale scopo è possibile utilizzare anche correlazioni con risultati di 
 prove in sito (SPT, CPT, DP, ecc.).</p>
<p>È possibile modellare elementi di fondazione superficiali (plinti, reticoli 
 di travi e platee di qualunque forma) e profonde (pali singoli, plinti 
 su pali, travi e platee su pali di qualunque forma) associando loro caratteristiche 
 di risposta elastica del terreno valutata in automatico rispetto alla 
 loro geometria ed al sottosuolo modellato.</p>
<p>Sia per le fondazioni superficiali che profonde vengono effettuate le 
 verifiche di capacità portante, il calcolo dei cedimenti e la progettazione 
 strutturale con riferimento alla normativa vigente. La progettazione delle 
 fondazioni profonde avviene attraverso un'analisi elasto-plastica di interazione 
 palo-terreno.</p>
<p>In fase di calcolo è possibile eseguire l'analisi sismica statica o 
 dinamica secondo il regolamento Italiano o l'analisi modale. Posso essere 
 condotte analisi sia lineari sia non lineare in regime di grandi spostamenti 
 e analisi di stabilità (buckling) sia lineare che non lineare anche memorizzando 
 i risultati intermedi dell'analisi per avere una rappresentazione visiva 
 dell'evolversi della deformata.</p>
<p>ModeSt è collegato in modo completamente automatico con i solutori ad 
 elementi finiti più diffusi e affidabili: SAP2000, Xfinest, OpenSees. 
 Per le strutture in muratura è possibile effettuare l'analisi sismica 
 statica non lineare (pushover) utilizzando il modello a telaio equivalente 
 o effettuare il calcolo agli elementi finiti.</p>
<p>Possono essere visualizzati interattivamente la deformata elastica o 
 nodale della struttura, i diagrammi delle sollecitazioni nelle aste e 
 delle tensioni sul terreno. Per quanto riguarda gli elementi bidimensionali 
 vengono visualizzati mediante mappe a colori gli stati tensionali, le 
 direzioni principali di tensione e la pressione sul terreno.</p>
<p>È possibile ottenere informazioni numeriche su tutti i risultati del 
 calcolo per tutti gli elementi (spostamenti, sollecitazioni, reazioni 
 vincolari, ecc.).</p>
<p>È possibile, per elementi bidimensionali associati a formare un nucleo 
 irrigidente, ottenere i valori delle sollecitazioni risultanti complessive.</p>
<p>Per strutture calcolate alle tensioni ammissibili, la rappresentazione 
 a colori delle armature teoriche negli elementi in calcestruzzo (travi, 
 pilastri ed elementi bidimensionali) consente un controllo immediato sul 
 predimensionamento effettuato prima di procedere al progetto vero e proprio 
 delle armature.</p>
<p>Per gli elementi in acciaio sono visualizzabili, mediante mappe a colori, 
 i tassi di sfruttamento del materiale, le snellezze e le verifiche di 
 stabilità locali e globali. La progettazione è aiutata dalla possibilità 
 di ricercare automaticamente nell'archivio la sezione che verifica la 
 membratura massimizzandone il tasso di sfruttamento o minimizzandone il 
 peso.</p>
<p>Per gli elementi in legno sono visualizzabili, mediante mappe a colori, 
 i tassi di sfruttamento del materiale, le snellezze e le verifiche di 
 stabilità locali e globali.</p>
<p>Con diagrammi a colori è anche possibile visualizzare l'entità degli 
 spostamenti relativi fra i nodi di testa e di piede delle aste verticali.</p>
<p>Sia il progetto degli elementi in c.a. che la verifica di quelli in 
 acciaio, vengono completamente gestiti tramite appositi criteri di progetto 
 e verifica che permettono al progettista di ottenere l'armatura più idonea 
 alle proprie necessità.</p>
<p>Vengono progettate automaticamente le armature di travi, pilastri, pareti, 
 nuclei, solette, platee, plinti/pali e creati i disegni esecutivi in formato 
 DXF.</p>
<p>Per le aste in acciaio vengono effettuate le verifiche di stabilità, 
 svergolamento, stabilità laterale e imbozzamento con riferimento alla 
 normativa vigente.</p>
<p>È possibile progettare i collegamenti bullonati o saldati di tutte le 
 aste componenti una reticolare in acciaio, tenendo conto delle sollecitazioni 
 indotte dallo sforzo normale, dal momento con asse normale al piano della 
 reticolare e dal taglio nel piano della reticolare.</p>
<p>Per le strutture intelaiate in acciaio è possibile progettare i collegamenti 
 del tipo a squadretta, flangia, coprigiunto, piastra di fondazione e saldato 
 a completo ripristino.</p>
<p>Per tutti gli elementi in c.a. progettati viene calcolato in automatico 
 il computo completo del volume di calcestruzzo e del peso delle armature, 
 distinto elemento per elemento, con le quantità di ferro utilizzato divise 
 per diametro.</p>
<p>È possibile effettuare la verifica di resistenza al fuoco di membrature 
 in c.a. progettate come travi, pilastri o sezioni generiche e membrature 
 in acciaio o in legno. Le verifiche vengono eseguite in accordo con UNI 
 EN 1992-1-2, al quale il D.M. 17/01/18 fa esplicito riferimento.</p>
<p>Per le strutture in muratura vengono effettuate sia le verifiche a pressoflessione 
 e taglio nel piano che a pressoflessione fuori dal piano della parete. 
 Nelle verifiche per carichi verticali, vengono considerate in automatico 
 le riseghe di elevazione, la modalità di appoggio dei solai in testa alla 
 muratura e le ulteriori eccentricità che influenzano le verifiche. Per 
 calcoli sismici vengono effettuate anche le verifiche per le azioni sismiche 
 ortogonali al piano della parete e le verifiche dei meccanismi locali 
 di collasso. Vengono effettuate quando necessario le verifiche per carichi 
 fuori piano dovuti al vento.</p>
<p>Sono visualizzabili le mappe dei tassi di sfruttamento per compressione 
 e taglio e l'evolversi del comportamento della struttura durante l'analisi 
 non lineari.</p>
<p>È possibile verificare gli edifici esistenti in c.a., come indicato 
 al punto C8.7.2.4 della Circolare del D.M. 14/01/08, con l'analisi statica 
 lineare o dinamica modale con fattore q oppure con l'analisi sismica statica 
 non lineare (pushover). L'analisi con spettro elastico non è attualmente 
 implementata in ModeSt.</p>
<p>È anche possibile progettare o modificare interattivamente l'armatura 
 delle travi, dei pilastri, delle pareti, dei nuclei, delle solette/platee, 
 operando direttamente sul disegno esecutivo dell'oggetto e non su una 
 rappresentazione schematica dello stesso. Interattivamente è possibile 
 ad esempio modificare il diametro di un ferro o modificare una staffatura, 
 controllando immediatamente che le verifiche siano soddisfatte, con la 
 certezza che le modifiche apportate si rifletteranno sulla relazione di 
 calcolo e sul computo delle armature. Nello stesso tempo è anche possibile 
 inserire particolari costruttivi, note esplicative e tutto quanto generalmente 
 necessario a completare un disegno esecutivo.</p>
<p>In progettazione interattiva armatura travi è possibile visualizzare 
 e controllare i diagrammi di momento, taglio, sforzo normale, momento 
 torcente e dei relativi inviluppi, area di ferro teorica ed effettiva, 
 scorrimento agente ed assorbito, staffatura necessaria ed effettiva, interferro, 
 spazio disponibile nella trave.</p>
<p>È possibile inserire, allungare, togliere, modificare ferri dritti, 
 sagomati, cavallotti, ferri di parete, variare la lunghezza e la posizione 
 delle diverse zone di staffatura.</p>
<p class="Normal2">Non è necessario scegliere i ferri da un sagomario predefinito, 
 ma è sufficiente &quot;disegnare&quot; il ferro che viene posizionato, 
 quotato e ancorato in tempo reale con l'aggiornamento immediato dei diagrammi 
 di copertura.</p>
<p class="Normal2">ModeSt controlla ed impedisce l'inserimento di ferri 
 in posizioni non valide, controllando quando, dove e come ancorare i ferri, 
 distinguendo fra zone tese e compresse, lasciando comunque la possibilità 
 di forzare comportamenti diversi per far fronte a particolari esigenze 
 di cantiere.</p>
<p>È possibile effettuare la progettazione automatica dell'armatura dei 
 pilastri di qualunque forma, imporre strategie personalizzate di ricerca 
 e progetto dell'armatura, inviluppare i pilastri uguali, con varie tipologie 
 di rappresentazione grafica (tabelle pilastri, disegno pilastrate, ecc.).</p>
<p>In progettazione interattiva armatura pilastri è possibile <span style="font-family: Verdana, sans-serif;">modificare 
 sia l'armatura verticale sia la staffatura della pilastrata progettata 
 automaticamente o al limite armare in modo manuale la pilastrata.</span></p>
<p>In progettazione interattiva armatura nuclei è possibile modificare 
 l'armatura delle singole pareti, inserire o modificare barre verticali 
 di armatura concentrata, modificare la tipologia dell'armatura orizzontale, 
 visualizzare lo stato tensionale nel calcestruzzo e nelle singole barre 
 d'armatura a tutti i livelli del nucleo. ModeSt considera e valuta la 
 presenza di aperture, effettuando le verifiche in tutti i punti necessari.</p>
<p>In progettazione interattiva armatura solette/platee è possibile modificare 
 l'armatura diffusa, inserire e modificare zone aggiuntive d'armatura concentrata, 
 con individuazione automatica del perimetro della soletta/platea, con 
 possibilità di centrare una zona d'armatura rispetto ad un pilastro, e 
 inserire e modificare zone d'armatura a taglio. Le verifiche ed il progetto 
 a punzonamento vengono effettuate calcolando in automatico l'interferenza 
 fra le superfici di rottura ed il perimetro della soletta/platea.</p>
<p>In progettazione interattiva armatura plinti è possibile modificare 
 l'armatura sia sul disegno tecnico che sul modello tridimensionale dell'oggetto 
 e visualizzare gli stati tensionali sul calcestruzzo e sull'acciaio relativamente 
 ai vari piani di verifica. Le modifiche apportate alla geometria ed ai 
 criteri di progetto si riflettono in tempo reale sull'armatura.</p>
<p>In progettazione interattiva armatura plinti/pali è possibile visualizzare 
 i domini di rottura e il diagramma di deformazione allo stato limite ultimo 
 relativamente alle varie sezioni del palo. Le modifiche apportate alla 
 geometria ed ai criteri di progetto si riflettono in tempo reale sull'armatura. 
 In progettazione interattiva armatura plinti/pali è inoltre possibile 
 visualizzare i risultati dell'analisi elasto-plastica di interazione palo-terreno 
 in termini di spostamenti, sollecitazioni sul palo e tensioni di contatto 
 palo-terreno.</p>
<p>In progettazione interattiva armatura solai è possibile definire gli 
 schemi di calcolo, progettare le armature di solai gettati in opera o 
 prefabbricati del tipo a travetti tralicciati (monotrave o bitrave), a 
 pannelli e a lastre predalles. In progettazione interattiva solai è possibile 
 modificare l'armatura progettata automaticamente, inserire in campata 
 dei carichi concentrati e/o rompitratta (note anche come corree di ripartizioni), 
 specificare la larghezza di eventuali fasce piene all'estremità di ogni 
 singola campata.</p>
<p>In progettazione interattiva armatura sezioni è possibile progettare 
 e verificare alle tensioni ammissibili o agli stati limite sezioni di 
 forma poligonale qualsiasi anche con fori all'interno. Le barre possono 
 essere posizionate in modo automatico o semiautomatico, eventualmente 
 in doppio strato mentre le staffe possono essere anche disegnate manualmente 
 dall'utente. Le sollecitazioni possono essere prelevate da una struttura 
 calcolata o inserite manualmente. Si può progettare interattivamente l'armatura 
 di una ipotetica sezione in cemento armato definita come la sezione di 
 un insieme di elementi bidimensionali o di muri presente nel modello. 
 In questo modo sono progettabili ad esempio elementi come le solette delle 
 scale, i muri di sostegno anche con sproni o rinforzi, le solette di un 
 balcone, le nervature di una soletta o le travi parete che siano stati 
 schematizzati nel modello con elementi &quot;muro&quot; o con elementi 
 bidimensionali veri e propri. Si possono visualizzare le mappe degli stati 
 tensionali nel calcestruzzo, nell'acciaio e i diagrammi della tensione 
 tangenziale e dello scorrimento. Nelle verifiche agli stati limite è possibile 
 inoltre visualizzare i domini di rottura e il diagramma di deformazione 
 allo stato limite ultimo.</p>
<p>In progettazione interattiva reticolari è possibile allontanare o avvicinare 
 al nodo le estremità delle aste, interrompere o definire continuità, cambiare 
 la tipologia di collegamento (bullonata o saldata) o personalizzarlo completamente, 
 scegliere lo spessore e la forma della piastra (rettangolare o poligonale).</p>
<p>In progettazione interattiva collegamenti è possibile modificare il 
 collegamento progettato in automatico o progettarlo in modo manuale. Durante 
 la modifica dei dati del collegamento, la vista viene automaticamente 
 adattata al dato e in qualsiasi momento è possibile controllare la correttezza 
 dei dati inseriti. Il collegamento può essere scelto tra le soluzioni 
 determinate automaticamente dal programma o caricato da un archivio in 
 cui possono essere memorizzate le tipologie di uso più frequente o configurazioni 
 già studiate e personalizzate, permettendone anche il facile riutilizzo 
 in altre strutture.</p>
<p>È possibile eseguire il calcolo di strutture con elementi portanti costituiti 
 da pannelli in legno X-LAM e di eseguirne le verifiche.</p>
<p>Vengono creati automaticamente i disegni delle carpenterie di tutti 
 gli impalcati della struttura e la pianta dei fili fissi.</p>
<p>I disegni esecutivi possono essere assemblati in tavole. La squadratura 
 e le dimensioni del foglio possono essere personalizzate dall'utente. 
 L'assemblaggio avviene trascinando uno o più disegni all'interno della 
 tavola e posizionandoli manualmente nel punto desiderato oppure in modo 
 automatico disponendoli in modo da ottimizzare lo spazio a disposizione 
 o per nome. Oltre ai disegni strutturali creati in automatico possono 
 essere inseriti anche particolari costruttivi. Le tavole assemblate sono 
 gestite dinamicamente, infatti eventuali modifiche al disegno originale 
 si riflettono automaticamente anche in tutte le tavole che lo contengono.</p>
<p style="margin-bottom: 0;">Viene creata una relazione di calcolo in formato 
 RTF o TXT completamente configurabile da parte dell'utente.</p>
<p>È possibile generare automaticamente il Piano di manutenzione. Tale 
 procedura è pensata per essere utilizzata per redigere il piano di manutenzione 
 di strutture modellate con ModeSt, ed in tal senso viene fornita con un 
 database di default relativo agli elementi strutturali. Essendo però una 
 procedura completamente configurabile e personalizzabile da parte dell'utente, 
 con l'inserimento preliminare delle necessarie voci, può essere utilizzata 
 per la redazione dei piani di manutenzione di qualsiasi tipo (impianti, 
 finiture, ecc.).</p>
</body>
</html>
