
<!doctype HTML public "-//W3C//DTD HTML 4.0 Frameset//EN">
<html>
<head>
<meta http-equiv="Content-Type" content="text/html; charset=windows-1252">
 <meta name="generator" content="Adobe RoboHelp 2015">
<title>Caratteristiche meccaniche dei pannelli X-LAM</title>
<link rel="StyleSheet" href="../ModeSt.css" type="text/css">
</head>

<body>
<script type="text/javascript" src="../ehlpdhtm.js" language="JavaScript1.2"></script>

<h1>Caratteristiche meccaniche dei pannelli X-LAM</h1>
<p>Il &quot;legno lamellare a tavole incrociate&quot; (Cross Laminated 
 Timber – in breve CLT o X-LAM) è un prodotto strutturale bidimensionale 
 utilizzabile per pareti, solai orizzontali, tetti. Data la anisotropia 
 del legno, a rigor di logica i pannelli hanno un comportamento anisotropo 
 o al massimo ortotropo con caratteristiche di resistenza e di elasticità 
 diversa in ognuna delle tre direzioni.</p>
<p>La necessità di consentirne un utilizzo semplificato in ambito ingegneristico 
 e strutturale con le dovute e necessarie semplificazioni ha condotto nel 
 corso degli ultimi anni a numerosi studi e convegni sia in ambito universitario 
 che da parte dei diversi produttori che sentivano comunque la necessità 
 di offrire dei metodi di calcolo e di progettazione.</p>
<p>A livello Europeo (Eurocodici) manca ancora una precisa modalità di 
 calcolo e verifica per i pannelli CLT, ma sono state comunque emanate 
 direttive (EAD 130010-00-0304: Glued laminated timber made of&#160;hardwood 
 – structural laminated veneer lumber mado of beech) su quanto è richiesto 
 ai produttori per la certificazione del prodotto e quindi per ottenere 
 il benestare europeo (ETA: European technical approval).</p>
<p>In sede di calcolo della struttura vengono valutati i due moduli elastici 
 equivalenti nelle due direzioni come media pesata sugli spessori delle 
 tavole. Per il calcolo viene poi utilizzato il maggiore dei due (generalmente 
 quello verticale). La struttura in questo modo è più rigida e quindi risulta 
 generalmente a vantaggio di sicurezza per il calcolo dell'azione sismica.</p>
<p><span style="font-weight: bold;">Nota</span>:</p>
<p>Le caratteristiche del legno possono in genere essere desunte dalle 
 certificazioni ETA dei produttori, ma il calcolo e le verifiche richiedono 
 però anche alcuni dati che non sempre sono riportati. In quest'ottica 
 si fa presente che in letteratura ed in molti studi si riporta che: </p>
<ol>
	<li class="p-Elenco1"><p class="Elenco1">I valori caratteristici (frattile 
	 del 5%) possono essere ricavati ai sensi della EAD 130005-00-0304, 
	 come i 5/6 dei valori medi.</p></li>
	<li class="p-Elenco1"><p class="Elenco1">Modulo tangenziale ortogonale 
	 alle fibre medio (G90) ha in genere valori variabili fra 40 e 100 
	 Mpa, e spesso viene assunto pari a 50 MPa o 1/10 del modulo tangenziale 
	 parallelo alle fibre medio (G0).</p></li>
	<li class="p-Elenco1"><p class="Elenco1">Il rapporto fra il modulo 
	 elastico parallelo e ortogonale alle fibre medio (E0/E90) viene spesso 
	 assunto pari a 30.</p></li>
	<li class="p-Elenco1"><p class="Elenco1">La resistenza a taglio per 
	 torsione viene comunemente assunta pari a 2.5 MPa.</p></li>
</ol>
</body>
</html>
