
<!doctype HTML public "-//W3C//DTD HTML 4.0 Frameset//EN">
<html>
<head>
<meta http-equiv="Content-Type" content="text/html; charset=windows-1252">
 <meta name="generator" content="Adobe RoboHelp 2015">
<title>Modalità di calcolo e criteri di verifica</title>
<link rel="StyleSheet" href="../ModeSt.css" type="text/css">
</head>

<body>
<script type="text/javascript" src="../ehlpdhtm.js" language="JavaScript1.2"></script>

<h1>Modalità di calcolo e criteri di verifica</h1>
<p class="Titolo7">Dettagli di calcolo</p>
<p>Il calcolo viene eseguito, solo nel caso in cui non siano presenti maschi 
 per verifiche sismiche manuali, secondo le indicazioni riportate ai paragrafi 
 7.3.4, 7.8.1.5.4 e 7.8.1.6 del D.M. 17/01/18 con le integrazioni di cui 
 ai punti C7.3.4.1 e C7.8.1.5.4 della relativa circolare esplicativa.</p>
<p>In particolare il calcolo della rigidezza secante viene effettuato sul 
 punto della curva pari al 70% di Fbu* (7.8.1.6) e l'equivalenza energetica 
 viene effettuata considerando come spostamento ultimo quello corrispondente 
 ad una riduzione della forza non superiore al 20% del massimo (C7.8.1.5.4).</p>
<p>I calcoli vengono eseguiti per le distribuzioni di forza riportate in 
 7.3.4.1 con la possibilità per l'utente di scegliere quale distribuzione 
 utilizzare del Gruppo 1 (si veda l'opzione <span style="font-weight: bold;"><a 
	 href="Dati%20di%20calcolo.htm#Forze_primo_gruppo">Forze primo gruppo</a></span> 
 in Dati di calcolo). Per il Gruppo 2 viene sempre utilizzata la distribuzione 
 uniforme.</p>
<p>Nel caso di edifici ad un solo piano, non ha ovviamente senso parlare 
 di distribuzioni di forze e quindi viene eseguito solo il calcolo per 
 il Gruppo 2 che in questo è concettualmente identico a tutte le altre 
 distribuzioni.</p>
<p>Al termine dell'analisi ModeSt controlla se sono rispettati le prescrizioni 
 del paragrafo 7.3.4.1 con alcune precisazioni: la percentuale di massa 
 movimentata viene controllata con il limite del 60% (7.8.1.6) e il controllo 
 sul periodo TC viene effettuato separatamente per ogni stato limite. Il 
 calcolo viene comunque effettuato, anche se i limiti qui indicati non 
 sono rispettati.</p>
<p>Per rispettare i disposti del paragrafo 7.2.6 (che sembra avere carattere 
 prescrittivo generale) è possibile mettere in conto le eccentricità aggiuntive 
 del centro di massa. Attraverso le &quot;Opzioni pushover&quot; è possibile 
 indicare se trascurarle, se effettuare calcoli solo con le eccentricità 
 aggiuntive e al limite se effettuare i calcoli sia con che senza tali 
 eccentricità.</p>
<p class="Titolo7">Valutazione spostamenti limite</p>
<p>Per la verifica di raggiunta rottura degli elementi in muratura viene 
 controllato il rapporto fra lo spostamento e la lunghezza dell'elemento. 
 La normativa non dice niente in proposito, ma parrebbe logico assumere 
 lo spostamento netto depennato della quota parte dovuta alla rotazione 
 rigida dell'elemento stesso, rotazione che non provoca sollecitazioni. 
 Analogamente, nell'ottica di valutare la raggiunta rottura con riferimento 
 alla sola parte deformabile dell'elemento, si può specificare se valutare 
 il rapporto spostamento/lunghezza della sola parte flessibile, ossia al 
 netto delle eventuali zone rigide.</p>
<p>Per il controllo degli stati limite di danno e di operatività la normativa 
 fa riferimento in modo generico a &quot;spostamento di interpiano&quot; 
 (7.3.7.2), ma parrebbe logico fare tale controllo come &quot;spostamento 
 di interpiano a livello di maschio&quot;, visto che per l'insorgere di 
 effetti torsionali applicati o insiti nella struttura, alcuni maschi possono 
 raggiungere lo spostamento limite prima che lo facciano i baricentri dei 
 relativi piani. Comunque anche questo comportamento è definibile da criterio 
 di progetto e nel caso in cui il controllo sia attivo a livello di maschio, 
 usando anche le stesse opzioni e considerazioni sulle parti deformabili 
 e sulle rotazioni rigide sopra riportate.</p>
<p class="Titolo7">Modalità di rottura</p>
<p>Con opportuni criteri di progetto è possibile gestire i meccanismi di 
 rottura ed il comportamento sia per i maschi che per le travi di accoppiamento 
 in muratura. Questo rende possibile lo studio di diverse scelte di calcolo, 
 dato che molte sono le scuole di pensiero in tal senso e dato che spesso 
 la verifica di strutture in muratura esistenti non si risolve in un mero 
 calcolo automatico, ma in una ponderata valutazione del comportamento 
 della struttura stessa mettendo a confronto diverse ipotesi e teorie.</p>
<p>Per i maschi murari è possibile attivare o disattivare la rottura a 
 taglio e la rottura a pressoflessione, e per la rottura a taglio stabilire 
 se considerare quella per scorrimento (generalmente indicata per edifici 
 nuovi) o quella per fessurazione diagonale (generalmente indicata per 
 edifici esistenti). La scelta di questo comportamento è lasciata all'utente, 
 come d'altro lato indica la normativa nella sua circolare esplicativa 
 al punto C8.7.1.5: &quot;<span style="font-style: italic;">Per gli edifici 
 esistenti in muratura, considerata la notevole varietà delle tipologie 
 e dei meccanismi di rottura del materiale, la resistenza a taglio di calcolo 
 per azioni nel piano di un pannello in muratura potrà essere calcolata 
 con un criterio di rottura per fessurazione diagonale o con un criterio 
 di scorrimento&quot;</span>.</p>
<p>Per completezza si è lasciata inoltre all'utente la possibilità di intervenire 
 sullo spostamento ultimo degli elementi, differenziabile fra muratura 
 nuova ed esistente. Questo permette di studiare quindi anche casi in cui 
 si ipotizzi per i maschi un comportamento &quot;elastico–indefinitamente 
 plastico&quot;: è infatti sufficiente mettere un valore molto elevato 
 come spostamento limite per ottenere di fatto tale comportamento.</p>
<p>Per i cordoli ed i pilastri in c.a. o acciaio, si veda quanto indicato 
 in <u><a href="Generazione_telaio_equivalente.htm" style="font-weight: bold;">Generazione 
 telaio equivalente</a></u><u><span style="text-decoration: none; ">.</span></u></p>
</body>
</html>
