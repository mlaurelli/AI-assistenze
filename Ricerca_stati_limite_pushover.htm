
<!doctype HTML public "-//W3C//DTD HTML 4.0 Frameset//EN">
<html>
<head>
<meta http-equiv="Content-Type" content="text/html; charset=windows-1252">
 <meta name="generator" content="Adobe RoboHelp 2015">
<title>Ricerca stati limite pushover</title>
<link rel="StyleSheet" href="../ModeSt.css" type="text/css">
<style title="hcp" type="text/css">
<!--
span.hcp1 { font-weight:bold; }
-->
</style>
</head>

<body>
<script type="text/javascript" src="../ehlpdhtm.js" language="JavaScript1.2"></script>

<h1>Ricerca stati limite</h1>
<p>Al termine dell'analisi pushover ModeSt attiva la ricerca degli stati 
 limite in funzione della capacità locale dei singoli elementi. Questa 
 procedura fa riferimento a quanto indicato al paragrafo C8.7.2.2.3 e successivi 
 della Circolare esplicativa n. 7 del 21/01/19. La ricerca degli stati 
 limite in funzione della capacità locale dei singoli elementi è una più 
 stringente (e largamente condivisa) interpretazione della normativa. Tale 
 procedura definisce sulla curva di capacità gli step che individuano i 
 diversi stati limite e calcola la bilineare equivalente, e quindi gli 
 indici di sicurezza.</p>
<p>In base a questi punti vengono valutati gli <a href="Calcolo_indicatori_di_rischio_ca.htm">indici 
 di sicurezza</a>, sia in termini di accelerazione (PGA) che in termini 
 di tempi di ritorno (Tr), come richiesto da alcuni Geni Civili e come 
 risulta in alcune circolari delle regioni (<a href="http://www.rete.toscana.it/sett/pta/sismica/interventi_ord3728/ordinanza_3728-08_all2.pdf">http://www.rete.toscana.it/sett/pta/sismica/interventi_ord3728/ordinanza_3728-08_all2.pdf</a>). 
 L'indice di sicurezza espresso in termini di tempi di ritorno è calcolato 
 utilizzando la seguente formula: (Trc/Trd)^0.41 dove Trc e Trd sono rispettivamente 
 i tempi di ritorno di capacità e domanda. Limitandosi a questa fase della 
 procedura pushover si adotta quindi lo spirito al paragrafo C7.3.4.2 della 
 Circolare esplicativa n. 7 del 21/01/19.</p>
<p>La normativa non aiuta però nella stesura delle procedure di calcolo 
 necessarie e nella interpretazione di come comportarsi in casi non previsti. 
 Un primo esempio si ha quando parla di &quot;elementi/meccanismi&quot; 
 duttili e fragili. Se è ovvio che la rottura a taglio è un &quot;meccanismo&quot; 
 fragile, non lo è altrettanto per la rottura a momento che se avviene 
 lato calcestruzzo, risulta essere una rottura fragile e non duttile.</p>
<p>Questo appare evidente anche esaminando le formule C8.7.2.7a e C8.7.2.7b 
 che sono in funzione della curvatura a snervamento della sezione. In caso 
 di rottura lato calcestruzzo prima che si sia raggiunto lo snervamento 
 dell'acciaio (ad esempio pilastri molto compressi) tale formula non è 
 applicabile e quindi ovviamente non è calcolabile la duttilità della sezione. 
 Tale rottura si configura essere quindi una rottura &quot;fragile&quot; 
 anche se la normativa è completamente orientata a pensare che la rottura 
 a momento sia sempre di tipo duttile e non dia indicazioni su come comportarsi 
 in caso contrario.</p>
<p>Poiché ovviamente lo sforzo normale cambia durante gli step di carico, 
 la stessa sezione può passare da un comportamento duttile ad un comportamento 
 fragile (ad esempio pilastro che si &quot;carica&quot; durante il pushover) 
 ma anche viceversa.</p>
<p>A complicare ulteriormente le cose succede poi che nell'analisi a fibre, 
 a causa del regime di calcolo in grandi spostamenti, nascano degli sforzi 
 normali (anche notevoli) nelle travi nonostante l'ipotesi di piano rigido. 
 La trave si trova così ad avere a volte un comportamento fragile, nonostante 
 che tutte le teorie e le ipotesi di calcolo abbiano sempre pensato (almeno 
 dal lato flessionale) alla trave come un elemento duttile. Non per nulla 
 la gerarchia Taglio-Momento nelle travi serve proprio ad ottenere una 
 rottura duttile (lato momento) invece che una rottura fragile (lato taglio). 
 Se però anche la rottura a momento è fragile, le cose non tornano.</p>
<p>Altro punto poco chiaro è la verifica per gli stati limite di esercizio 
 (SLO, SLD) anche se (forse) non richiesta per edifici esistenti. A cosa 
 serve controllare se la rotazione rispetto alla corda è maggiore dei 3/4 
 della rotazione ultima se i limiti degli stati limite sono valutati sugli 
 spostamenti relativi d'interpiano?. Forse questo è un limite superiore 
 rispetto agli spostamenti relativi d'interpiano?.</p>
<p>Ai sensi di tutte queste considerazioni, sono state implementate in 
 ModeSt le procedure di ricerca degli stati limite in funzione delle capacità 
 locali secondo le seguenti ipotesi ed opzioni.</p>
<p class="Titolo7">Sforzo normale</p>
<p>È possibile specificare 
 in un apposito criterio (<span class="hcp1">Sforzo normale 
 di verifica per analisi pushover</span>) se lo sforzo normale di verifica 
 sia quello derivante dall'analisi o quello derivante dal passo di carico 
 per soli carichi verticali. Per le travi questo elimina il problema degli 
 sforzi normali &quot;spuri&quot; e per i pilastri accelera notevolmente 
 le procedure di calcolo (è necessario il calcolo del diagramma momento 
 curvatura solo una volta invece che per ogni step). La scelta dello sforzo 
 normale per carichi verticali, se per le travi è suffragata da considerazioni 
 ingegneristiche (i diaframmi orizzontali ne impediscono in realtà l'insorgere), 
 per i pilastri può essere una semplificazione accettabile come indicato 
 anche in alcuni studi e ricerche universitarie (si veda ad esempio <a 
	 href="http://www.iitk.ac.in/nicee/wcee/article/14_08-02-0025.PDF">http://www.iitk.ac.in/nicee/wcee/article/14_08-02-0025.PDF</a>).</p>
<p>Si fa notare inoltre che lo sforzo normale nelle travi è influenzato 
 anche dalla appartenenza o meno dei nodi interni all'impalcato rigido, 
 e che è inoltre possibile ridurre drasticamente l'effetto citato sbloccando 
 la resistenza a sforzo normale del pezzo centrale dell'asta, schematizzato 
 come elastico (utilizzare i comandi per la definizione e per l'assegnazione 
 del vincolo all'asta). In alcuni casi si è notato che l'eccessivo sforzo 
 normale può portare ad una incongrua rottura fragile per sforzo normale. 
 Si consiglia quindi di adottare uno dei metodi succitati per aggirare 
 il problema.</p>
<p class="Titolo7">Verifiche a Taglio</p>
<p>Nel caso di analisi pushover su strutture esistenti la ricerca degli 
 stati limite è fortemente influenzata dalle rotture fragili a taglio. 
 La normativa contiene probabilmente un refuso, si raccomanda di leggere 
 attentamente quanto riportato in nota nell'introduzione delle <a href="Introduzione_verifiche_edifici_esistenti_in_ca.htm">verifiche 
 degli edifici esistenti in c.a.</a></p>
<p class="Titolo7">Stati limite di esercizio</p>
<p>Con un apposito criterio (<span class="hcp1">Considera 
 rotazione massima di esercizio per determinare SLO e SLD</span>) è possibile 
 stabilire se lo step in cui si raggiunge la capacità di rotazione allo 
 stato limite di esercizio sia da considerare come un limite inferiore 
 rispetto agli stati limite individuati con lo spostamento relativo d'interpiano 
 (in pratica lo spostamento relativo d'interpiano individua correttamente 
 lo SL solo se anche la verifica di rotazione in esercizio è soddisfatta).</p>
<p class="Titolo7">Luce di taglio</p>
<p>Il calcolo della luce di taglio, che la normativa indica come calcolabile 
 con M/V, ma come corrispondente al punto di momento nullo, presenta numerosi 
 problemi di calcolo. Infatti l'ipotesi sottesa è che la trave sia completamente 
 in condizioni plastiche ad entrambi gli estremi, cosa che invece non accade 
 sempre durante i diversi step. Se si tenta di calcolarla come M/V quando 
 la trave è ancora tutta o in parte in fase elastica, si ottengono risultati 
 completamente sbagliati. Il problema è stato affrontato in due modi:</p>
<ol style="list-style: decimal;">
	<li><p class="Elenco1">Quando in una sezione il momento è inferiore 
	 al momento di snervamento, NON vengono effettuate verifiche di rotazione 
	 che si intendono implicitamente soddisfatte.</p></li>
	<li><p class="Elenco1">È 
	 possibile specificare in un criterio (<span class="hcp1">Modalità 
	 di calcolo luce di taglio Lv</span>) se la luce di taglio debba essere 
	 calcolata come M/V (lettera della normativa) o andando ad individuare 
	 il punto reale di nullo del momento (spirito della normativa). In 
	 alternativa, è possibile utilizzare L/2, semplificazione considerata 
	 accettabile anche nei documenti citati.</p></li>
</ol>
<p class="Titolo7">Considerazioni finali</p>
<p>Alla luce di quanto sopra esposto, appare ovvio che durante l'elaborazione 
 possa risultare raggiunto lo stato limite di collasso per rottura fragile 
 a taglio o a momento PRIMA che il relativo stato limite di vita (o addirittura 
 di esercizio) in termini di capacità rotazionale sia stato raggiunto. 
 In tal caso ModeSt segnala che il relativo stato limite non è individuabile, 
 e procede nella elaborazione, considerando eventualmente SLV coincidente 
 con SLC (caso delle rotture fragili). Si noti che la rottura fragile a 
 momento viene definita quando, non essendo possibile calcolare la curvatura 
 a snervamento, risulti M&gt;Mu.</p>
<p>Si noti che nel caso di elementi parete, che devono essere però a livello 
 di modello schematizzati come pilastri, la normativa prevede diverse formulazioni 
 o diversi coefficienti. Il parametro <span class="hcp1"><a 
	 href="CriPil.htm#Considera_formulazione_per_pareti">Considera formulazione 
 per pareti</a></span> dei criteri di progetto dei pilastri consente quindi 
 di specificare se i calcoli vadano effettuati con riferimento alle formulazioni 
 per pareti o a quelle per pilastri.</p>
<p>Nei calcoli è possibile inoltre adottare sia la formulazione C8.7.2.1 
 che la formulazione C8.7.2.5. Nel primo caso è lasciata all'utente la 
 responsabilità di adottare i coefficienti riduttivi previsti, che tengono 
 conto di considerazioni relative alla disposizione dell'armatura che ModeSt 
 non può controllare in automatico. Si segnala inoltre una incongruenza 
 della normativa che per il coefficiente C8.7.2.4 prevede la possibilità 
 che valga zero. Questo è palesemente incongruo perché porterebbe l'intera 
 formula ad annullarsi.</p>
<p>Le due formulazioni C8.7.2.1 e C8.7.2.5 danno generalmente risultati 
 abbastanza simili, anche se non è possibile stabilire a priori se una 
 sia più o meno a favore di sicurezza rispetto all'altra. Da notare che 
 la C8.7.2.1 non richiede il calcolo della rotazione a snervamento, quindi 
 è applicabile anche nel caso di rotture fragili a momento.</p>
</body>
</html>
