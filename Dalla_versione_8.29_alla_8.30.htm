
<!doctype HTML public "-//W3C//DTD HTML 4.0 Frameset//EN">
<html>
<head>
<meta http-equiv="Content-Type" content="text/html; charset=windows-1252">
 <meta name="generator" content="Adobe RoboHelp 2015">
<title>Dalla versione 8.29 alla 8.30</title>
<link rel="StyleSheet" href="../ModeSt.css" type="text/css">
</head>

<body>
<script type="text/javascript" src="../ehlpdhtm.js" language="JavaScript1.2"></script>

<h1>Dalla versione 8.29 alla 8.30</h1>
<p>È stata introdotta la possibilità di effettuare l'analisi sismica statica 
 non lineare (pushover) delle strutture in muratura anche con il solutore 
 Xfinest. <span style="mso-bidi-font-weight: bold;">Questa funzionalità 
 non è gestita dalle versioni di Xfinest precedenti alla 2023.</span></p>
<p>I vantaggi rispetto all'analisi effettuata con il solutore interno di 
 ModeSt sono:</p>
<ul>
	<li class="p-Bullet1"><p class="Bullet1">calcolo a tutti gli effetti 
	 di strutture miste (muratura, c.a. e acciaio);</p></li>
	<li class="p-Bullet1"><p class="Bullet1">plasticizzazione sia a flessione 
	 che a taglio di eventuali elementi in c.a. e in acciaio (che con il 
	 solutore interno di ModeSt non si possono plasticizzare a taglio);</p></li>
	<li class="p-Bullet1"><p class="Bullet1">tempi di calcolo notevolmente 
	 ridotti.</p></li>
</ul>
<p>In questa occasione sono state implementate le seguenti funzionalità:</p>
<ul>
	<li class="p-Bullet1"><p class="Bullet1">la possibilità di visualizzare 
	 le sollecitazioni derivanti dall'analisi pushover sulle aste del telaio 
	 equivalente, sia in forma numerica che grafica;</p></li>
	<li class="p-Bullet1"><p class="Bullet1">la visualizzazione del tasso 
	 di sfruttamento relativo allo stato dei maschi e delle fasce per i 
	 due estremi, con la possibilità di ottenere dai tooltip le informazioni 
	 necessarie.</p></li>
</ul>
<p>Inoltre sono state riviste le seguenti funzionalità:</p>
<ul>
	<li class="p-Bullet1"><p class="Bullet1">la generazione automatica 
	 del telaio equivalente (aste corrispondenti alle fasce di piano senza 
	 gli offset);</p></li>
	<li class="p-Bullet1"><p class="Bullet1">la verifica delle fasce di 
	 piano (con le formule del par. 7.8.2.2.4 del D.M. 17/01/18 con l'aggiunta 
	 di una nuova resistenza per le fasce);</p></li>
	<li class="p-Bullet1"><p class="Bullet1">il calcolo del drift per la 
	 determinazione della rottura dei maschi e delle fasce;</p></li>
	<li class="p-Bullet1"><p class="Bullet1">la relazione relativa allo 
	 stato evolutivo degli elementi considerati nel telaio equivalente;</p></li>
	<li class="p-Bullet1"><p class="Bullet1">la visualizzazione della curva 
	 carico-spostamento.</p></li>
</ul>
<p>È stata completamente rivista la visualizzazione dei messaggi di anomalia 
 riscontrati dal programma, in modo da non far perdere l'attenzione del 
 progettista sulle anomalie importanti a causa di elenchi che a volte possono 
 risultare anche molto lunghi. Per questo motivo le anomalie sono state 
 raggruppate e classificate automaticamente con un colore diverso in funzione 
 della loro importanza (maggiore, media o minore). Inoltre in progettazione 
 interattiva degli elementi è possibile cliccare sulle righe elencate nel 
 pannello delle anomalie e visualizzare sul disegno esecutivo il corrispondente 
 punto o la corrispondente zona dove queste si verificano.</p>
<p>È stata gestita la dimensione del testo definita nelle impostazioni 
 di Windows e sono state riviste tutte le icone e le finestre di richiesta 
 dati in modo che si adattino automaticamente ai monitor con risoluzione 
 superiore a Full HD (1920x1080).</p>
<p>Altre implementazioni:</p>
<ul>
	<li class="p-Bullet1"><p class="Bullet1">Nelle opzioni di Xfinest è 
	 stato reso possibile specificare i criteri di convergenza e le relative 
	 tolleranze da utilizzare nelle analisi non lineari.</p></li>
	<li class="p-Bullet1"><p class="Bullet1">È stata introdotta la possibilità 
	 di riaprire una tavola già assemblata per modificarne il contenuto 
	 (aggiungere o eliminare disegni).</p></li>
</ul>
</body>
</html>
