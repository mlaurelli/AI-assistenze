
<!doctype HTML public "-//W3C//DTD HTML 4.0 Frameset//EN">
<html>
<head>
<meta http-equiv="Content-Type" content="text/html; charset=windows-1252">
 <meta name="generator" content="Adobe RoboHelp 2015">
<title>Note tecniche sulle verifiche</title>
<link rel="StyleSheet" href="../ModeSt.css" type="text/css">
</head>

<body>
<script type="text/javascript" src="../ehlpdhtm.js" language="JavaScript1.2"></script>

<h1>Note tecniche sulle verifiche</h1>
<p>Le verifiche vengono eseguite in accordo con UNI EN 1992-1-2:2005, al 
 quale il D.M. 17/01/18 fa esplicito riferimento.</p>
<p>Le verifiche vengono eseguite considerando il calo di resistenza dell'acciaio 
 e del calcestruzzo come indicato in UNI EN 1992-1-2:2005, e/o la riduzione 
 della sezione resistente.</p>
<p>In particolare per le verifiche a flessione si valutano i momenti ultimi 
 integrando su tutta la sezione effettiva lo stato tensionale in funzione 
 della deformazione e della temperatura, con i coefficienti di riduzione 
 previsti nel prospetto 3.1 e 3.2 del citato Eurocodice.</p>
<p>Si può notare, esaminando la tabella, come con l'aumentare della temperatura 
 il calcestruzzo diventi meno resistente, ma molto più duttile. Questo 
 porta ad un comportamento particolare nel caso in cui la zona compressa 
 sia quella ad alta temperatura e la zona tesa sia più fredda (ad esempio 
 all'appoggio di travi esposte al fuoco solo nella parte inferiore). Se 
 si considera come deformazione ultima quella relativa alla temperatura 
 di bordo, succede che le fibre interne della sezione (più fredde e quindi 
 più fragili) risultino rotte prima della fibra più compressa. Questo anche 
 se matematicamente corretto pare ingegneristicamente poco realistico e 
 non a favore di sicurezza. Nella ricerca della curvatura ultima si è quindi 
 optato per considerare come deformazione massima quella corrispondente 
 alla temperatura minima della sezione. Le resistenze sono poi valutate 
 con la riduzione relativa alle temperature effettive.</p>
<p>Le verifiche a taglio vengono effettuate con il metodo della sezione 
 ridotta indicato nel punto B.2 dell'Eurocodice. Nel caso più generale 
 la temperatura del calcestruzzo viene valutata in tutti i punti medi compresi 
 fra due lati opposti esposti al fuoco e prendendo il minor coefficiente 
 riduttivo che ne deriva. La temperatura nelle staffe e quindi la resistenza 
 lato acciaio viene valutata calcolando la linea A-A di figura D.2 come 
 indicato in UNI EN 1992-1-1:2005.</p>
<p>Nella verifica a taglio di travi e pilastri, a favore di sicurezza la 
 temperatura viene valutata come la maggiore fra le due che si ottengono 
 quando la sezione è tesa superiormente o inferiormente.</p>
<p>Le verifiche a torsione non sono attualmente implementate.</p>
</body>
</html>
