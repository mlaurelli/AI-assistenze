
<!doctype HTML public "-//W3C//DTD HTML 4.0 Frameset//EN">
<html>
<head>
<meta http-equiv="Content-Type" content="text/html; charset=windows-1252">
 <meta name="generator" content="Adobe RoboHelp 2015">
<title>Generalità sul metodo pushover</title>
<link rel="StyleSheet" href="../ModeSt.css" type="text/css">
</head>

<body>
<script type="text/javascript" src="../ehlpdhtm.js" language="JavaScript1.2"></script>

<h1>Generalità sul metodo pushover</h1>
<p>L'analisi sismica statica non lineare (pushover) è un metodo di calcolo 
 volto a valutare la &quot;<span class="hcp1">capacità</span>&quot; globale 
 di un edificio di rispondere alla &quot;<span class="hcp1">domanda</span>&quot; 
 posta in essere dall'evento sismico.</p>
<p>È un metodo in parte ancora allo studio a livello nazionale ed internazionale 
 e sicuramente necessita di messe a punto specialmente dal punto vista 
 realmente operativo, ma nel D.M. 17/01/18 tale metodo è stato comunque 
 riconosciuto come metodo di calcolo utilizzabile non solo per la valutazione 
 di edifici esistenti (per i quali era stato pensato), ma in teoria anche 
 per l'analisi di edifici nuovi (par. 7.3.4.1 del D.M. 17/01/18 &quot;<span 
	 style="font-style: italic;">come metodo di progetto per gli edifici 
 di nuova costruzione sostitutivo dei metodi di analisi lineari</span>&quot;).</p>
<p>A livello di calcolo l'analisi consiste concettualmente nell'incrementare 
 un sistema di forze laterali, monitorando lo spostamento di un punto di 
 controllo fino al raggiungimento del collasso della struttura (ovviamente 
 tenendo conto delle non linearità del materiale). A livello pratico, non 
 essendo possibile &quot;incrementare&quot; delle forze che ad un certo 
 punto possono restare costanti a fronte di spostamenti infiniti (comportamento 
 elastico perfettamente plastico) il calcolo viene eseguito imponendo alla 
 struttura uno spostamento incrementale al punto di controllo e valutando 
 lo spostamento di tutta la struttura con il vincolo di mantenere la distribuzione 
 relativa delle forze di pushover.</p>
<p>Per le strutture in muratura viene creato un telaio equivalente e durante 
 l'analisi si tiene conto anche della fase post-elastica e delle rotture 
 dei diversi elementi che compongono la struttura mentre per le strutture 
 in c.a. il comportamento è elastico indefinitamente plastico. L'analisi 
 si fa arrestare in genere quando la sua capacità di reazione scende sotto 
 una certa soglia o quando la struttura diventa labile.</p>
<p>In questo modo si ottiene una curva carico-spostamento, denominata curva 
 di capacità del sistema n-GDL (n-Gradi Di Libertà), che rappresenta il 
 legame tra la risultante delle forze applicate (taglio alla base) e lo 
 spostamento di un punto di controllo della struttura, usualmente il baricentro 
 dell'ultimo piano.</p>
<p>Come secondo passo dell'analisi, attraverso il coefficiente di partecipazione 
 modale relativo al modo principale della struttura nella direzione considerata, 
 si traduce la curva n-GDL nella curva di un sistema 1-GDL (1-Grado Di 
 Libertà).</p>
<p>Attraverso considerazioni energetiche, con parametri che variano in 
 funzione del tipo di struttura, la curva 1-GDL viene poi convertita in 
 un sistema bilineare equivalente (ossia elastico-perfettamente plastico), 
 attraverso il quale vengono poi effettuate le necessarie valutazioni di 
 sicurezza dell'edificio.</p>
<p>Determinato in questo modo il comportamento di un oscillatore semplice 
 equivalente ed il suo periodo elastico e la sua duttilità, si può, attraverso 
 i diversi spettri di risposta (Vita, Danno, ecc.) determinare le diverse 
 domande di spostamento che il sistema deve soddisfare.</p>
<p>Le capacità di spostamento si leggono direttamente sulla curva 1-GDL 
 nel rispetto dei requisiti dei diversi stati limite. Dal confronto fra 
 domanda e capacità di spostamento si ha la verifica della struttura.</p>
<p>Al termine dell'analisi è possibile esaminare le curve carico-spostamento 
 dei vari calcoli cliccando nel gruppo <b>Disegno</b> della scheda <b>Risultati</b> 
 su <b>Curva c/s</b> <img src="../Icone/16/dccs.png" alt="" style="border: Solid 1px #808080; 
							 border-width: 1px; border-style: solid;" border="1">. 
 In tali diagrammi vengono riportati la curva di capacità e la bilineare 
 equivalente. Inoltre è possibile visualizzare gli spettri ADRS di domanda 
 e di capacità contestualmente alla curva bilineare equivalente di capacità 
 (che prende il nome di Spettro di capacità 1-GDL). Tali diagrammi riportano 
 sia gli spettri elastici che anelastici, fornendo così un'indicazione 
 grafica del controllo in termini di spostamento indicato al C7.3.4.2 della 
 Circolare esplicativa n. 7 del 21/01/19.</p>
<p><b>Nota</b>: i diagrammi &quot;accelerazione-spostamento spettrale&quot;, 
 detti anche diagrammi ADRS (Acceleration Displacement Response Spectrum), 
 hanno la caratteristica che le rette uscenti dall'origine rappresentano 
 comportamenti a periodo costante. In questi diagrammi la curva di capacità 
 prende il nome di &quot;spettro di capacità&quot;.</p>
</body>
</html>
