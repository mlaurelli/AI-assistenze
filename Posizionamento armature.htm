
<!doctype HTML public "-//W3C//DTD HTML 4.0 Frameset//EN">
<html>
<head>
<meta http-equiv="Content-Type" content="text/html; charset=windows-1252">




 <meta name="generator" content="Adobe RoboHelp 2015">
<title>Posizionamento armature</title>
<link rel="StyleSheet" href="../ModeSt.css" type="text/css">
<style title="hcp" type="text/css">
<!--
span.hcp1 { font-weight:bold; }
-->
</style>
</head>

<body>
<script type="text/javascript" src="../ehlpdhtm.js" language="JavaScript1.2"></script>

<h1>Posizionamento armature</h1>
<p>Nella progettazione interattiva il posizionamento delle armature viene 
 gestito dinamicamente in modo che la posizione delle barre sia esattamente 
 quella che si riscontrerà nell'oggetto reale.</p>
<p>Una volta stabilito il valore del copriferro delle barre più esterne 
 (ad esempio le staffe) le altre barre vengono posizionate adiacenti ad 
 esse e qualunque cambiamento nel diametro delle barre esterne o delle 
 barre interne comporta automaticamente il ricalcolo di tutte le posizioni.</p>
<p>Anche le barre disposte su più strati mantengono automaticamente la 
 mutua distanza indipendentemente dal valore dei diametri.</p>
<p>In alcuni casi è possibile inserire ferri anche in modo manuale, specificandone 
 le coordinate o comunque individuandone manualmente la posizione. Tali 
 ferri ovviamente non risentono delle modifiche negli altri ferri e non 
 vengono gestiti dinamicamente.</p>
<p>Se da un lato la gestione dei ferri con il loro esatto posizionamento 
 è indiscutibilmente più precisa e consente di introdurre meno errori ed 
 approssimazioni nella fase di verifica (errori ed approssimazioni che 
 andrebbero a sommarsi a quelli inevitabili su carichi e caratteristiche 
 dei materiali), d'altro lato può in taluni casi portare a situazioni apparentemente 
 paradossali.</p>
<p>Alcuni esempi:</p>
<ul>
	<li class="p-Bullet1"><p class="Bullet1">una sezione che con staffe 
	 Ø6 è perfettamente verificata, con staffe Ø8 può non soddisfare le 
	 verifiche a flessione (infatti è cambiato il baricentro delle barre 
	 longitudinali e quindi è diminuita l'altezza utile);</p></li>
	<li class="p-Bullet1"><p class="Bullet1">un plinto quadrato soggetto 
	 a carico centrato è armato in modo diverso nelle due direzioni (infatti 
	 le barre in una direzione giacciono sopra le altre e quindi anche 
	 in questo caso diminuisce l'altezza utile).</p></li>
</ul>
<p style="margin-bottom: 0;">Per risolvere in modo più &quot;ingegneristico&quot; 
 questi ed altri problemi simili mantenendo intatta la possibilità di operare 
 sulla rappresentazione reale dell'oggetto ModeSt consente di operare le 
 verifiche anche considerando le <span class="hcp1">posizioni 
 teoriche</span> delle barre, in funzione di un copriferro teorico specificabile 
 dall'utente. In questo caso le verifiche vengono effettuate con il baricentro 
 delle barre posizionato alla distanza specificata dal bordo, indipendentemente 
 dal loro diametro e dal diametro di altri ferri che ne condizionano la 
 reale posizione.</p>
<p>Le modalità di inserimento sono le seguenti:</p>
<ul>
	<li class="p-Bullet1"><p class="Bullet1"><span class="hcp1">Automatica</span>: 
	 i ferri seguono le <span class="hcp1"><a href="Linee%20guida.htm">linee 
	 guida</a></span> definite dagli angoli delle staffe e dai lati delle 
	 staffe in modo da dividere il lato in parti uguali. La loro posizione 
	 viene gestita in modo dinamico. Aggiungendo altri ferri sul lato, 
	 i ferri già presenti si spostano di conseguenza.</p></li>
	<li class="p-Bullet1"><p class="Bullet1"><span class="hcp1">Semiautomatica</span>: 
	 i ferri seguono le <span class="hcp1"><a href="Linee%20guida.htm">linee 
	 guida</a></span> definite dagli angoli delle staffe e dai lati delle 
	 staffe. Viene mantenuta in modo dinamico (in caso di cambiamento delle 
	 dimensioni della sezione) la proporzione fra le distanze dagli estremi 
	 del lato della staffa.</p></li>
	<li class="p-Bullet1"><p class="Bullet1"><span class="hcp1">Manuale</span>: 
	 i ferri possono essere inseriti in qualunque punto della sezione e 
	 non vengono gestiti dinamicamente.</p></li>
</ul>
<ul>
	<li class="p-Bullet1"><p class="Bullet1"><span class="hcp1">Passo</span>: 
	 i ferri seguono le <span class="hcp1"><a href="Linee%20guida.htm">linee 
	 guida</a></span> e vengono posizionati automaticamente in modo da 
	 rispettare una distanza fra i ferri pari al passo.</p></li>
</ul>
<p>Nel caso si utilizzi la modalità di inserimento a <span class="hcp1">Passo</span> 
 occorre specificare come il programma debba comportarsi nel caso in cui 
 la lunghezza del lato della sezione non sia un multiplo del passo. <span 
	 style="text-transform: uppercase;">è</span> possibile utilizzare tre 
 modalità di completamento:</p>
<ul>
	<li class="p-Bullet1"><p class="Bullet1"><span class="hcp1">Adattata</span>: 
	 il passo dei ferri viene ridotto in modo da posizionare il primo e 
	 l'ultimo ferro della parete adiacenti all'estremità interna della 
	 staffa.</p></li>
	<li class="p-Bullet1"><p class="Bullet1"><span class="hcp1">Terminata</span>: 
	 il passo dei ferri non viene cambiato e vengono aggiunti due ferri 
	 adiacenti all'estremità interna della staffa.</p></li>
	<li class="p-Bullet1"><p class="Bullet1"><span class="hcp1">Nessuna</span>: 
	 il passo dei ferri non viene cambiato e non vengono aggiunti ferri 
	 all'estremità del lato della sezione.</p></li>
</ul>
</body>
</html>
