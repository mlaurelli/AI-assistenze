
<!doctype HTML public "-//W3C//DTD HTML 4.0 Frameset//EN">
<html>
<head>
<meta http-equiv="Content-Type" content="text/html; charset=windows-1252">
 <meta name="generator" content="Adobe RoboHelp 2015">
<title>Dalla versione 8.9 alla 8.10</title>
<link rel="StyleSheet" href="../ModeSt.css" type="text/css">
</head>

<body>
<script type="text/javascript" src="../ehlpdhtm.js" language="JavaScript1.2"></script>

<h1>Dalla versione 8.9 alla 8.10</h1>
<p>Calcolo automatico degli indici di sicurezza in analisi lineare con 
 fattore di struttura. Oltre al calcolo degli indici di sicurezza della 
 struttura in analisi lineare, fino ad oggi effettuabile solo manualmente, 
 ModeSt è ora in grado di valutare anche in modo automatico gli indici 
 di sicurezza separatamente per i diversi elementi strutturali, divisi 
 in categorie omogenee e per tipologia di rottura. Ad esempio è possibile 
 valutare separatamente flessione/pressoflessione (rottura duttile), taglio 
 (e altre rotture fragili), stabilità, rottura dei nodi (sia quelli trave-pilastro 
 in c.a. che quelli di strutture in acciaio), rottura nel piano o fuori 
 piano o per cinematismi (per le strutture in muratura), ecc. La possibilità 
 di valutare indici di sicurezza separati consente di individuare in modo 
 più consapevole eventuali interventi di consolidamento o di rinforzo. 
 La creazione di una tabella degli elementi critici permette infatti di 
 individuare gli elementi non verificati per il sisma di domanda con il 
 relativo sfruttamento e tipo di rottura, nonché il valore dello sfruttamento 
 per il sisma di capacità individuato. Diventa così semplice e veloce l'individuazione 
 dei punti della struttura su cui converrebbe intervenire per aumentare 
 l'indice di sicurezza. Inoltre con la valutazione separata è possibile 
 effettuare la compilazione della &quot;SCHEDA DI SINTESI DELLA VERIFICA 
 SISMICA DI EDIFICI STRATEGICI AI FINI DELLA PROTEZIONE CIVILE O RILEVANTI 
 IN CASO DI COLLASSO A SEGUITO DI EVENTO SISMICO - (Ordinanza n. 3274/2003 
 - Articolo 2, commi 3 e 4, DM 14/01/2008)&quot;. Tale scheda o altre simili 
 vengono richieste da numerosi Geni Civili. </p>
<p>Creazione automatica di una relazione di confronto tra due strutture, 
 in cui vengono riportati gli indici di sicurezza in termini di accelerazione 
 e di periodo di ritorno, riportandone le differenze. Nel caso di analisi 
 pushover vengono messe a confronto anche le curve carico-spostamento e 
 gli spettri ADRS delle due strutture. L'uso tipico di tale procedura è 
 riassumere in modo chiaro anche per il Genio Civile l'effetto di interventi 
 di rinforzo o modifiche su strutture esistenti, ma può essere utile anche 
 nel caso di cambio di destinazione d'uso, sopraelevazioni, ecc. Infatti 
 le strutture possono anche essere diverse, purché siano state calcolate 
 con gli stessi metodi (entrambe pushover o entrambe in analisi lineare 
 con fattore di struttura e valutazione degli indici di sicurezza) e che 
 in entrambe sia stato richiesto il calcolo degli stessi stati limite. 
 Ad esempio, si pensi ad un intervento classico su una struttura in muratura 
 in cui si chiudono alcune aperture aprendone altre. Con questa relazione 
 di confronto è agevole dimostrare che si è comunque effettuato un miglioramento, 
 anche se la struttura risulta ancora non verificata.</p>
<p>Altre implementazioni:</p>
<ul>
	<li class="p-Bullet1"><p class="Bullet1">Nella progettazione solette/platee 
	 è possibile disabilitare da criterio le verifiche a taglio nei nodi 
	 che cadono all'interno delle piramidi di punzonamento e sotto elementi 
	 bidimensionali verticali.</p></li>
	<li class="p-Bullet1"><p class="Bullet1">Sono state aggiunte nuove 
	 opzioni per la relazione di calcolo e per la relazione di confronto, 
	 con la possibilità di dare uno sfondo alle intestazioni delle tabelle 
	 per una maggiore leggibilità.</p></li>
	<li class="p-Bullet1"><p class="Bullet1">È stato implementato il calcolo 
	 delle strutture con la versione 18 del solutore SAP2000.</p></li>
	<li class="p-Bullet1"><p class="Bullet1">È stata introdotta la possibilità 
	 di cancellare tutti i disegni e le progettazioni della struttura con 
	 un unico comando.</p></li>
	<li class="p-Bullet1"><p class="Bullet1">È stata eliminata la limitazione 
	 al valore di ± 32767 del numero assegnabile a nodi ed elementi. </p></li>
	<li class="p-Bullet1"><p class="Bullet1">Sono state potenziate e riviste 
	 le procedure di creazione delle carpenterie di piano e di esportazione 
	 in formato DXF 2D e 3D della struttura.</p></li>
	<li class="p-Bullet1"><p class="Bullet1">Sono state notevolmente migliorate 
	 ed ampliate le possibilità di importazione da Revit e di esportazione 
	 nel formato IFC. Sono state aggiunte nuove opzioni per il riconoscimento 
	 dei fili fissi e degli scostamenti dai fili fissi di travi e pilastri. 
	 È stata introdotta la possibilità di importare muri, solette/solai 
	 e platee contenenti aperture di qualsiasi forma.</p></li>
</ul>
</body>
</html>
